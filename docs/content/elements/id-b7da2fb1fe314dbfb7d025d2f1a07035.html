<html class="frame"><head><meta http-equiv="Content-Type" content="text/html;charset=utf-8"><title>Verdieping op thema metagegevens</title><script type="text/javascript" src="../../lib/jquery/jquery.min.js"></script><link type="text/css" rel="stylesheet" href="../../lib/bootstrap/css/bootstrap.min.yeti.css"><script type="text/javascript" src="../../lib/bootstrap/js/bootstrap-3.3.2.min.js"></script><link type="text/css" rel="stylesheet" href="../../lib/bootstrap/css/bootstrap.min.yeti.css"><link type="text/css" rel="stylesheet" href="../../css/model.css"><script type="text/javascript" src="../../js/frame2.js"></script></head><body><style>p {font-size: 14px;}h1 {color: #000088;font-family: "Open Sans","Helvetica Neue",Helvetica,Arial,sans-serif;font-size: 150%;font-weight:bold;}h2 {color: #000088;font-family: "Open Sans","Helvetica Neue",Helvetica,Arial,sans-serif;font-size: 120%;font-weight:bold;}</style><div class="panel panel-default root-panel"><div class="panel-heading root-panel-heading"><b>Verdieping op thema metagegevens</b></div><div class="panel-body root-panel-body"><p>Metagegevens zijn gegevens over gegevens. Praktisch gezien kun je metagegevens als bijsluiter bij gegevens beschouwen. Het onderscheid tussen gegevens en metagegevens is niet altijd zwart-wit; het is afhankelijk van de context en de rol die de gegevens spelen. Zo kunnen bijvoorbeeld gegevens over een persoon gebruikt worden om aan te geven wie de auteur is van een informatie-object en daarmee worden ze metagegevens. Er zijn allerlei vormen van metagegevens. De DAMA Data Management Body of Knowlegde (DMBoK) maakt onderscheid tussen business metagegevens, technische metagegevens en operationele metagegevens.</p>
<p>Bij het inrichten van het beheer van metagegevens is belangrijk om te bepalen welke metagegevens zullen worden vastgelegd. Hiervoor is het nodig een metadatamodel op te stellen. In de context van gegevensuitwisseling is vooral interessant welke metagegevens worden uitgewisseld met andere organisaties. Daarbij spelen standaarden een cruciale rol. Ze zorgen ervoor dat afnemers eenvoudiger kunnen begrijpen welke gegevens het betreft. Er is een grote diversiteit aan standaarden die iets zeggen over metagegevens. De volgende figuur geeft een overzicht van gangbare standaarden, geplot op het bedrijfsobjectenmodel. Het geeft aan welke standaarden, voor het beschrijven van welke soort metagegevens relevant zijn. Op hoofdlijnen is het bedrijfsobjectenmodel daarmee eigenlijk al een metadatamodel en het kan door organisaties ook als startpunt voor een eigen metadatamodel dienen.</p>
<p><img src="https://minbzk.github.io/gdi-gegevensuitwisseling/images/metadatastandaarden.svg"></p>
<p><p style="font-size:5px;text-align:right">id-b7da2fb1fe314dbfb7d025d2f1a07035</p></div></div></body></html>
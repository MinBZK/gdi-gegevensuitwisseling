<html class="frame"><head><meta http-equiv="Content-Type" content="text/html;charset=utf-8"><title>Verdieping: historie</title><script type="text/javascript" src="../../lib/jquery/jquery.min.js"></script><link type="text/css" rel="stylesheet" href="../../lib/bootstrap/css/bootstrap.min.yeti.css"><script type="text/javascript" src="../../lib/bootstrap/js/bootstrap-3.3.2.min.js"></script><link type="text/css" rel="stylesheet" href="../../lib/bootstrap/css/bootstrap.min.yeti.css"><link type="text/css" rel="stylesheet" href="../../css/model.css"><script type="text/javascript" src="../../js/frame2.js"></script></head><body><style>p,ul,ol {font-size: 14px;}h1 {color: #000088;font-family: "Open Sans","Helvetica Neue",Helvetica,Arial,sans-serif;font-size: 150%;font-weight:bold;}h2 {color: #000088;font-family: "Open Sans","Helvetica Neue",Helvetica,Arial,sans-serif;font-size: 120%;font-weight:bold;}h3 {color: #000088;font-family: "Open Sans","Helvetica Neue",Helvetica,Arial,sans-serif;font-size: 110%;font-weight:bold;}li {list-style: disc;}</style><div class="panel panel-default root-panel"><div class="panel-heading root-panel-heading"><b>Verdieping: historie</b></div><div class="panel-body root-panel-body"><p>Gegevens  zijn een belangrijke grondstof, die voor verschillende doelen bruikbaar zijn. Om effectief gebruik te kunnen maken van die grondstof moet ervoor worden gezorgd dat ze ook meervoudig bruikbaar zijn. Gegevens kunnen dan stromen naar daar waar ze nodig zijn. Op het moment dat een registratie invulling geeft aan relevante functionele en niet functionele eisen dan kan deze als bronregistratie gebruikt worden. Aan bronregistraties zouden standaard eisen moeten worden gesteld over het vastleggen en beschikbaar stellen van historie. Overigens zijn niet per definitie alle gegevens die binnen een bronregister worden vastlegt breder herbruikbaar. Denk bijvoorbeeld aan gegevens over gebruikersvoorkeuren of over hoe de gebruikersinterface van een applicatie werkt. </p>
<h3>Vormen van historie</h3>
<p>
Voor veel afnemers is het van belang dat een bronregistratie actuele gegevens kan leveren. Er zijn ook allerlei processen waarin gegevens van een peildatum relevant zijn. Denk bijvoorbeeld aan een gemeentelijk WOZ-proces waarbij gegevens rondom een pand op de peildatum 1 januari van belang zijn. Het is dan nodig dat in de bronregistratie wordt vastgelegd op welk moment bepaalde wijzigingen zijn doorgevoerd. We noemen dit het bijhouden van de ”formele historie” van gegevens. Deze worden vastgelegd in de tijdlijn registratie, die de veranderingen van gegevens in de registratie bijhoudt. Dit is een basisvorm van historie die iedere bronregistratie eigenlijk zou moeten ondersteunen.
</p>
<p>
Naast deze registratie tijdslijn is het vaak ook relevant om te weten wanneer het object waarnaar de gegevens verwijzen, in de werkelijkheid is gewijzigd. Neem als voorbeeld een persoon die verhuist. Tussen het moment van daadwerkelijk verhuizen en het doorgeven van de verhuizing aan de gemeente kan een aantal dagen passeren. In de tijd tussen daadwerkelijk verhuizen en het formeel vastleggen van die verhuizing door de gemeenten loopt hetgeen de gemeente formeel weet en dat wat in de werkelijkheid een feit is uit elkaar. De persoon woont immers een aantal dagen op een ander adres dan bij de gemeente is vastgelegd in de registratie. Het vastleggen van de veranderingen van een object in de werkelijkheid door een bronregistratie noemen we de “materiële historie”. Deze wordt bijhouden van in de tijdslijn geldigheid. Het vastleggen van deze historie is niet voor alle bronregistraties relevant, maar dit zou wel specifiek moeten worden onderzocht en bepaald op basis van eisen en wensen vanuit het gebruik.
</p>
<p>
Zowel de formele als de materiële historie zijn dus typisch voor afnemers van belang. We spreken dan ook wel van bi-temporaliteit, omdat er sprake is van twee tijdslijnen. Hiermee is vast te stellen wat een afnemer op een bepaald moment in de tijd kon weten over een situatie in de werkelijkheid. Onderstaand figuur illustreert dit.</p>
<p><img src="https://minbzk.github.io/gdi-gegevensuitwisseling/images/historie.jpg"></p>
<p>
Bovenstaand figuur geeft de twee tijdlijnen weer rondom de wijzigingen van een adres. Op de horizontale as is de tijdlijn geldigheid weergegeven en op de verticale as de tijdlijn registratie. Weergegeven is de situatie waar initieel in 2010 een adres is geregistreerd en daarna tweemaal is gewijzigd. De eerste wijziging heeft plaatsgevonden in 2012 en betrof een correctie van het adres in verband met een onjuiste registratie van het huisnummer bij het adres. De tweede wijziging betreft de doorgifte van een adreswijziging in 2018. Door deze adreswijziging wordt het huidig adres (blauw blok) beindigd per 2018 en het nieuwe adres (groen blok) wordt geldig vanaf 2018.
</p>
<p>
Door het registreren van de tijdstippen van registratie en de tijdstippen van geldigheid is het mogelijk om te tijdreizen over de twee assen. 
<ul>
<li>Als in 2011 een afnemer het actuele adres opvraagd dan ontvangt de afnemer ‘Breedstraat 1, 4006XX, Breda’ als antwoord. </li>
<li>Als in 2014 de vraag stelt wat het adres in 2011 was dan ontvangt de afnemer ‘Breedstraat 3, 4006XX, Breda’. Dit doordat het adres in verband met een administratieve correctie met terugwerkende kracht gecorrigeerd is.</li>
<li>Als in 2020 een afnemer het actuele adres opvraagd dan ontvangt de afnemer ‘Kerkstraat 84, 2118 AD, Gouda’ als antwoord.</li> 
<li>Als in 2020 een afnemer het in 2016 geregistreerde opgevraagd dan ontvangt de afnemer ‘Breedstraat 3, 4006XX, Breda’ als antwoord.</li>
</ul> 
Genoemde tijdslijnen moeten worden gerespecteerd bij het wijzigen, rectificeren en vergeten van gegevens. Uitgangspunt daarbij is dat gegevens nooit fysiek worden verwijderd of overschreven, tenzij daar een expliciete juridische reden voor is. Uiteraard is het wel belangrijk om na einde bewaartermijn de gegevens te vernietigen. Daarnaast zouden bronregistraties de vragen moeten kunnen beantwoorden over dat wat was geregistreerd en dat wat geldig was op een specifiek moment in het verleden.
</p>
<h3>Structreren van historie</h3>
<p>Het is belangrijk om te beseffen dat het vastleggen en beschikbaar stellen van historie niet los gezien kan worden van de eenheden en structuur waarin gegevens worden geregistreerd en uitgewisseld. In de huidige praktijk maken gegevens vaak gebruik van relationele databases, waarin gegevens vooral worden uitgedrukt als records van tabellen met kolommen. Het lastige van deze wijze van registratie is eigenlijk dat het onvoldoende recht doet aan de gegevens die eraan ten grondslag liggen. Gegevens zijn vooral een uitdrukking van een feit (gebeurtenis) in de werkelijkheid, in een specifieke context. Als je in een database of bericht kijkt dan ontbreekt al die context. Er is alleen nog een platgeslagen gegeven en door het ontbreken van context is het onvoldoende duidelijk wat het gegeven precies betekent. Daarnaast zijn database records niet de meest natuurlijke eenheid om een feit in uit te drukken. Er staan vaak meerdere gegevens in een tabel, die afkomstig zijn uit meerdere feiten. Denk bijvoorbeeld aan een tabel met natuurlijk personen, waarin zowel gegevens staan die gerelateerd zijn aan het feit dat iemand is geboren als aan het feit dat iemand is gaan wonen op een bepaald adres en aan het feit dat iemand een emailadres heeft gekregen. Het doorvoeren van een feit leidt daarmee tot het wijzigen van slechts een aantal kolommen in de tabel. Anders gezegd: een tabel is niet de eenheid van feiten. De consequentie hiervan is dat het vastleggen van historie hierdoor ook lastig is. Wat doe je als iemand verhuist; wijzig je dan de gehele tabel?
</p>
<p>
Het is veel natuurlijker als feiten zelf de eenheid van registratie zijn. Een verhuizing is dan gewoon een nieuw feit. Het feit drukt uit dat iemand op een moment verhuisd is naar een adres. Dit feit kun je dan gewoon toevoegen aan de registratie of beschikbaar stellen aan anderen. Het is dan duidelijk dat de adreswijziging gerelateerd is aan de gebeurtenis van verhuizen, en bijvoorbeeld niet het gevolg van een administratieve correctie. Als je dit feit dan ook nog verrijkt met relevante contextgegevens dan zorg je ervoor dat er geen misverstand of wantrouwen kan verstaan over wat er precies is gebeurd. Dat betekent bijvoorbeeld dat je ook vastlegt wie dit feit heeft gemeld en dat de gemeente van het nieuwe woonadres heeft bevestigd dat deze verhuizing inderdaad heeft plaatsgevonden. Er ontstaat hierdoor dus een meer betrouwbare registratie. Er is ook andere context die relevant is om toe te voegen aan feiten. Zo is het bijvoorbeeld mogelijk dat er terugmeldingen worden gedaan op bepaalde gegevens en dat deze in onderzoek worden geplaatst. Een dergelijke markering geeft belangrijke context aan een gegeven. Het kan ook zijn dat er kwaliteitscontroles op de gegevens hebben plaatsgevonden en dat een gegeven is gemarkeerd als niet plausibel (mogelijk foutief). Dat is ook relevante context voor het gegeven. Tenslotte kunnen gegevens ook zijn afgeleid van andere gegevens en kan het belangrijk zijn om bij het feit van afleiding te verwijzen naar de gebruikte afleidingsregels. Door een registratie dus te structureren en beschikbaar te stellen als een verzameling van feiten en de mogelijkheid te bieden om deze feiten te annoteren met relevante context ontstaat een veel rijkere registratie. De mate waarin een dergelijke registratie ook kan voldoen aan eisen van performance en schaalbaarheid vraagt wel aandacht.
</p><p style="font-size:5px;text-align:right">id-dcfbaf9541ce478aa0eb2bac5e9fb2dd</p></div></div></body></html>
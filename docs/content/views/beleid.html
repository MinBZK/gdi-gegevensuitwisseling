<html class="frame"><head><meta http-equiv="Content-Type" content="text/html;charset=utf-8"><title>Beleid</title><script type="text/javascript" src="../../lib/jquery/jquery.min.js"></script><link type="text/css" rel="stylesheet" href="../../lib/bootstrap/css/bootstrap.min.yeti.css"><script type="text/javascript" src="../../lib/bootstrap/js/bootstrap-3.3.2.min.js"></script><link type="text/css" rel="stylesheet" href="../../lib/bootstrap/css/bootstrap.min.yeti.css"><link type="text/css" rel="stylesheet" href="../../css/model.css"><script type="text/javascript" src="../../js/frame2.js"></script></head><body><div class="panel panel-default root-panel"><div class="panel-heading root-panel-heading"><b>Beleid</b></div><div class="panel-body root-panel-body"><table class="table table-striped table-hover table-condensed"><tbody><tr><td width=200>Naam</td><td class="convertlinks no-margin" style="white-space:pre-wrap">Rationale</td></tr><tr><td class="convertlinks no-margin" style="white-space:pre-wrap"><a href="..\elements\id-8938ab83b5064a668b10b3105de8d2fe.html">Architectuur Digitale Overheid 2030</a></td><td class="convertlinks no-margin" style="white-space:pre-wrap">De Architectuur Digitale Overheid biedt houvast voor overheifdsorganisaties die dagelijks in de weer zijn om hun dienstverlening te verbeteren en hun informatiehuishouding te moderniseren. Er worden jaarlijks honderden programma's en projecten uitgevoerd. Digitalisering staat hierbij vaak centraal. Dit document geeft een solide kader voor deze vernieuwingsactiviteiten. Door binnen de afspraken in dit document te blijven, groeien we de komende jaren toe naar een overheid die op moderne wijze diensten verleent aan burgers en ondernemers.</tr><tr><td class="convertlinks no-margin" style="white-space:pre-wrap"><a href="..\elements\id-928b375bba17435d987ba454fdbad2fb.html">Interbestuurlijke Datastrategie</a></td><td class="convertlinks no-margin" style="white-space:pre-wrap">De interbestuurlijke datastrategie schetst op hoofdlijnen hoe de overheid met data maatschappelijke opgaven beter kan adresseren, waarbij risico’s van datagebruik goed worden afgewogen. Daarnaast bevat de datastrategie eerste suggesties voor verdere uitwerking van systeemfuncties. De IBDS is het resultaat van nauwe samenwerking tussen departementen, uitvoeringsorganisaties en koepels van medeoverheden. Samen zetten zij met deze strategie een ambitieuze stap. Met verschillende projecten willen zij komen tot:
a. Integraal en afgewogen datagebruik door de overheid, waarbij de potentie van data op een verantwoorde manier wordt benut voor maatschappelijke opgaven.
b. Opbouw van systeemfuncties of voorzieningen die het makkelijker maken om binnen de overheid datagedreven te werken.
c. Waardecreatie in de domeinen, door inzage te bieden in de belangrijkste datatoepassingen per domein.

Eén van de middelen bij die strategie is het opzetten van een Federatief Datastelsel (FDS): een geoptimaliseerd stelsel voor het verantwoord gebruiken van data uit verschillende databronnen. Het doel is dat het stelsel via afspraken en oplossingen data beschikbaar maakt voor zo breed mogelijk gebruik. Het uitgangspunt is dat data bij de bron wordt bewaard en daar kan worden bevraagd. Een zorgvuldige omgang met beveiliging en privacy is een belangrijk onderdeel van het federatief stelsel. Het stelsel bestaat daarom feitelijk uit functies, afspraken en standaarden. Door die slim in te richten en op elkaar af te stemmen wordt data beter vindbaar, bereikbaar en meervoudig toepasbaar. Er wordt goed gekeken naar veiligheid en het Federatief Datastelsel sluit aan bij ontwikkelingen in Europa.</tr><tr><td class="convertlinks no-margin" style="white-space:pre-wrap"><a href="..\elements\id-5e4d1838f3ef49bf83e16535aee600e2.html">Werkagenda Waardengedreven Digitaliseren</a></td><td class="convertlinks no-margin" style="white-space:pre-wrap">Als we willen dat digitale technologie vóór onze samenleving blijft werken, als we kansen willen benutten en risico’s willen mitigeren, dan moet digitalisering waardengedreven en mensgericht zijn vormgegeven en moeten we als samenleving, bedrijfsleven en overheid samen optrekken. Het kabinet heeft hier werk van gemaakt, onder meer door een eerste coördinerend bewindspersoon voor Digitalisering aan te stellen die met haar collega-bewindspersonen deze waardengedreven digitalisering verder vormgeeft. Op 4 november 2022 is de Werkagenda Waardengedreven Digitaliseren aan de Tweede Kamer aangeboden. De Werkagenda is een uitwerking van elementen uit de brief Hoofdlijnen Beleid Digitalisering met concrete doelen en acties. Hij omvat 5 sporen: meedoen, vertrouwen en regie in de digitale samenleving, een goede digitale overheid en het versterken van de digitale samenleving in het Caribisch deel van het Koninkrijk.</tr></tbody></table><p style="font-size:5px;text-align:right"></p></div></div></body></html>
<html class="frame"><head><meta http-equiv="Content-Type" content="text/html;charset=utf-8"><title>Knelpunten</title><script type="text/javascript" src="../../lib/jquery/jquery.min.js"></script><link type="text/css" rel="stylesheet" href="../../lib/bootstrap/css/bootstrap.min.yeti.css"><script type="text/javascript" src="../../lib/bootstrap/js/bootstrap-3.3.2.min.js"></script><link type="text/css" rel="stylesheet" href="../../lib/bootstrap/css/bootstrap.min.yeti.css"><link type="text/css" rel="stylesheet" href="../../css/model.css"><script type="text/javascript" src="../../js/frame2.js"></script></head><body><style>p,ul,ol {font-size: 14px;}h1 {color: #000088;font-family: "Open Sans","Helvetica Neue",Helvetica,Arial,sans-serif;font-size: 150%;font-weight:bold;}h2 {color: #000088;font-family: "Open Sans","Helvetica Neue",Helvetica,Arial,sans-serif;font-size: 120%;font-weight:bold;}h3 {color: #000088;font-family: "Open Sans","Helvetica Neue",Helvetica,Arial,sans-serif;font-size: 110%;font-weight:bold;}li {list-style: disc;}</style><div class="panel panel-default root-panel"><div class="panel-heading root-panel-heading"><b>Knelpunten</b></div><div class="panel-body root-panel-body"><table class="table table-striped table-hover table-condensed"><tbody><tr><td width=200>Naam</td><td class="convertlinks no-margin" style="white-space:pre-wrap">Omschrijving</td></tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-298beb3a97094048a2b1de3aa116113e.html">Betekenis is contextueel</a></td><td class="convertlinks no-margin tweedekolom" style="white-space:pre-wrap">Begrippen en gegevens die daar invulling aan geven hebben een specifieke betekenis in de context waarin ze ingewonnen zijn. Het vastleggen van deze betekenis krijgt niet altijd voldoende aandacht, waardoor er verwarring en misinterpretatie kan ontstaan. Daarnaast is hergebruik in andere contexten lastig, doordat hier andere begrippen en betekenissen bestaan. Het vraagt allerlei afstemming om gegevens te vertalen van de ene context naar de andere, waarbij er ook een reëel risico is dat een deel van de betekenis verloren gaat. Anders gezegd: semantische interoperabiliteit is in de praktijk een uitdaging.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-9d14d7e457894526b3dc5833564a1351.html">Gegevens opgesloten in systemen</a></td><td class="convertlinks no-margin tweedekolom" style="white-space:pre-wrap">Gegevens zitten vaak nog te veel opgesloten in (oude) systemen en kunnen daardoor niet makkelijk gedeeld of uitgewisseld worden. En ook bij het bouwen van nieuwe systemen zijn de gegevens soms nog niet goed los van de applicaties beschikbaar. Van standaard applicaties is ook niet altijd voldoende documentatie beschikbaar over het gehanteerde gegevensmodel, waardoor ook niet duidelijk is welke gegevens precies beschikbaar zijn.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-4096971ffba14b2c8cda7c14df4902ad.html">Gegevens voldoen niet altijd aan behoeften van gebruikers</a></td><td class="convertlinks no-margin tweedekolom" style="white-space:pre-wrap">Er is onvoldoende afstemming over de precieze informatiebehoeften van gebruikers, waardoor ze onvoldoende aansluiten bij hun gebruiksdoel. gebruikersgroepen en hun behoeften zijn niet altijd scherp in beeld. Veel gegevens die worden gedeeld zijn ingewonnen voor een specifiek doel en zijn dus niet zomaar in een andere context bruikbaar.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-25b9d390a9254c9a9152dabc99585e20.html">Gegevens worden niet altijd rechtmatig uitgewisseld</a></td><td class="convertlinks no-margin tweedekolom" style="white-space:pre-wrap">Het is niet altijd duidelijk voor welk origineel doel gegevens in het verleden zijn ingezameld. Mede hierdoor voldoen gegevensuitwisselingen niet altijd aan op dit moment geldende wet- en regelgeving, bijvoorbeeld op het gebied van privacy. Gegevens mogen niet worden uitgewisseld als daar geen wettelijke grondslag voor is. Er worden niet altijd voldoende beveiligingsmaatregelen genomen om beschikbaarheid, integriteit en vertrouwelijkheid te borgen. Daarnaast zijn gegevens in niet alle gevallen duurzaam toegankelijk, zoals noodzakelijk is vanuit de archiefwet. </tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-4fddc93f50174700a05f1b06d12fc34c.html">Gegevens zijn beperkt voorzien van metagegevens</a></td><td class="convertlinks no-margin tweedekolom" style="white-space:pre-wrap">Gebruikers zijn niet altijd in staat gegevens te vinden, te raadplegen, te interpreteren of te bepalen of het aansluit bij het beoogde gebruik. Een belangrijke oorzaak daarvoor is het ontbreken van relevante metagegevens, zoals over wat de gegevens betekenen of wat de precieze herkomst is van gegevens. Er is in organisaties onvoldoende tijd, geld, aandacht en competentie om metagegevens structureel vast te leggen.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-8f76efeb07e2411f9efae9af360f59a2.html">Het kost veel tijd om afspraken te maken</a></td><td class="convertlinks no-margin tweedekolom" style="white-space:pre-wrap">Het kost in de praktijk veel tijd om een gegevensuitwisseling tot stand te brengen. Een belangrijke oorzaak daarvan ligt in de tijd die het kost om afspraken te maken. Het uitwisselen van gegevens vraagt allerlei afspraken tussen partijen waarbij allerlei mensen moeten worden betrokken en waarover discussie kan ontstaan. Denk aan financiële, juridische, organisatorische, procesmatige, informatiekundige en technische aspecten. Er zijn ook niet altijd voldoende prikkels voor bronhouders om gegevens beschikbaar te stellen. </tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-9355be45403944f18e61afa4b91abdb0.html">Integraal beeld ontbreekt</a></td><td class="convertlinks no-margin tweedekolom" style="white-space:pre-wrap">Er ontbreekt veelal in organisaties een integraal beeld van de gegevens die bestaan, de precieze betekenis waarmee ze zijn vastgelegd, de plaatsen waar ze zijn opgeslagen en de koppelvlakken waarin ze worden uitgewisseld. Hierdoor kost het inschatten van de impact van veranderingen relatief veel tijd, geld en inspanning.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-3a8ae3000cd14de18d26df5d3d739697.html">Kwaliteit van gegevens onduidelijk of onvoldoende</a></td><td class="convertlinks no-margin tweedekolom" style="white-space:pre-wrap">Er is vaak geen inzicht in de kwaliteit van beschikbare gegevens waardoor onduidelijk is of de kwaliteit voldoende is voor een specifiek gebruik. Metagegevens hierover ontbreken in veel gevallen. Daarnaast wordt er in veel gevallen onvoldoende tijd- en energie besteedt aan het borgen en verbeteren van de kwaliteit van gegevens. Gegevens wordeb ook vaak gekopieerd, waardoor ze minder actueel of inconsistent zijn. Gebruikers zijn zich hier vaak onvoldoende bewust van en trekken dan conclusies die eigenlijk niet getrokken kunnen worden uit de beschikbare gegevens.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-93363f3351234e5d91489db06daf31b3.html">Onnodige complexiteit</a></td><td class="convertlinks no-margin tweedekolom" style="white-space:pre-wrap">Bij veel organisaties zijn in de loop der jaren veel administraties en koppelvlakken toegevoegd zonder dat daarbij voldoende gelet is op de mogelijke overlap met reeds aanwezige gegevens en koppelvlakken. Daarnaast is vaak ook een grote variatie aan technologieën geimplementeerd. De kennis van oude systemen, koppelvlakken en technologie is ook niet meer altijd aanwezig. Door dit alles is de complexiteit van de informatievoorziening en de bijbehorende onderhoudslast onnodig hoog, zijn wijzigingen lastig door te voeren en gegevens lastig uit te wisselen.
</tr></tbody></table><p style="font-size:5px;text-align:right"></p></div></div></body></html>
<html class="frame"><head><meta http-equiv="Content-Type" content="text/html;charset=utf-8"><title>Knelpunten</title><script type="text/javascript" src="../../lib/jquery/jquery.min.js"></script><link type="text/css" rel="stylesheet" href="../../lib/bootstrap/css/bootstrap.min.yeti.css"><script type="text/javascript" src="../../lib/bootstrap/js/bootstrap-3.3.2.min.js"></script><link type="text/css" rel="stylesheet" href="../../lib/bootstrap/css/bootstrap.min.yeti.css"><link type="text/css" rel="stylesheet" href="../../css/model.css"><script type="text/javascript" src="../../js/frame2.js"></script></head><body><style>p,ul,ol {font-size: 14px;}h1 {color: #000088;font-family: "Open Sans","Helvetica Neue",Helvetica,Arial,sans-serif;font-size: 150%;font-weight:bold;}h2 {color: #000088;font-family: "Open Sans","Helvetica Neue",Helvetica,Arial,sans-serif;font-size: 120%;font-weight:bold;}h3 {color: #000088;font-family: "Open Sans","Helvetica Neue",Helvetica,Arial,sans-serif;font-size: 110%;font-weight:bold;}li {list-style: disc;}</style><div class="panel panel-default root-panel"><div class="panel-heading root-panel-heading"><b>Knelpunten</b></div><div class="panel-body root-panel-body"><b>Betekenis is contextueel</b><br><br><table class="table table-striped table-hover table-condensed"><tbody><tr><td width=200 valign="top">Omschrijving</td><td class="convertlinks no-margin" style="white-space:pre-wrap">Begrippen en gegevens die daar invulling aan geven hebben een specifieke betekenis in de context waarin ze ingewonnen zijn. Het vastleggen van deze betekenis krijgt niet altijd voldoende aandacht, waardoor er verwarring en misinterpretatie kan ontstaan. Daarnaast is hergebruik in andere contexten lastig, doordat hier andere begrippen en betekenissen bestaan. Het vraagt allerlei afstemming om gegevens te vertalen van de ene context naar de andere, waarbij er ook een reëel risico is dat een deel van de betekenis verloren gaat. Anders gezegd: semantische interoperabiliteit is in de praktijk een uitdaging.</td></tr></tbody></table><b>Gegevens opgesloten in systemen</b><br><br><table class="table table-striped table-hover table-condensed"><tbody><tr><td width=200 valign="top">Omschrijving</td><td class="convertlinks no-margin" style="white-space:pre-wrap">Gegevens zitten vaak nog te veel opgesloten in (oude) systemen en kunnen daardoor niet makkelijk gedeeld of uitgewisseld worden. En ook bij het bouwen van nieuwe systemen zijn de gegevens soms nog niet goed los van de applicaties beschikbaar. Van standaard applicaties is ook niet altijd voldoende documentatie beschikbaar over het gehanteerde gegevensmodel, waardoor ook niet duidelijk is welke gegevens precies beschikbaar zijn.</td></tr></tbody></table><b>Gegevens voldoen niet altijd aan behoeften van gebruikers</b><br><br><table class="table table-striped table-hover table-condensed"><tbody><tr><td width=200 valign="top">Omschrijving</td><td class="convertlinks no-margin" style="white-space:pre-wrap">Er is onvoldoende afstemming over de precieze informatiebehoeften van gebruikers, waardoor ze onvoldoende aansluiten bij hun gebruiksdoel. gebruikersgroepen en hun behoeften zijn niet altijd scherp in beeld. Veel gegevens die worden gedeeld zijn ingewonnen voor een specifiek doel en zijn dus niet zomaar in een andere context bruikbaar.</td></tr><tr><td>Relatie met veranderinitiatieven</td><td class="convertlinks no-margin" style="white-space:pre-wrap"><a href="..\elements\id-cf8db3f407dd44b9a37bd2da04907734.html">Metagegevens standaard voor gegevenskwaliteit</a> geeft invulling aan  [...] <br><a href="..\elements\id-98e2c9f977d141989e67242a1492c39b.html">Stelsel van standaarden voor metagegevens</a> geeft invulling aan  [...] <br><a href="..\elements\id-d0754566d25d4d02b9406e39f64a435d.html">Kwaliteitsmanagement metagegevens</a> geeft invulling aan  [...] <br><a href="..\elements\id-6219ea07f37a4e4b81ea110e3a11ab36.html">Implementatie van eventoriëntatie</a> geeft invulling aan  [...] <br><a href="..\elements\id-3d510c2ae0e6482eaacaca7c8618f826.html">Standaard voor beperkingsregels</a> geeft invulling aan  [...] <br><a href="..\elements\id-5679814c53bf40cf80e6a3e61c2f9ba6.html">Organiseren van integraal inzicht en informatieproductie</a> geeft invulling aan  [...] <br><a href="..\elements\id-782b91c6380f47d180e9037741d46a96.html">Standaardiseren NL GOV profile for CloudEvents en AsyncAPI</a> geeft invulling aan  [...] <br><a href="..\elements\id-dd34cf416ee84ab8a5a6ead202d3fa0b.html">Beleid organisatie-identificaties</a> geeft invulling aan  [...] <br></td></tr></tbody></table><b>Gegevens worden niet altijd rechtmatig uitgewisseld</b><br><br><table class="table table-striped table-hover table-condensed"><tbody><tr><td width=200 valign="top">Omschrijving</td><td class="convertlinks no-margin" style="white-space:pre-wrap">Het is niet altijd duidelijk voor welk origineel doel gegevens in het verleden zijn ingezameld. Mede hierdoor voldoen gegevensuitwisselingen niet altijd aan op dit moment geldende wet- en regelgeving, bijvoorbeeld op het gebied van privacy. Gegevens mogen niet worden uitgewisseld als daar geen wettelijke grondslag voor is. Er worden niet altijd voldoende beveiligingsmaatregelen genomen om beschikbaarheid, integriteit en vertrouwelijkheid te borgen. Daarnaast zijn gegevens in niet alle gevallen duurzaam toegankelijk, zoals noodzakelijk is vanuit de archiefwet. </td></tr><tr><td>Relatie met veranderinitiatieven</td><td class="convertlinks no-margin" style="white-space:pre-wrap"><a href="..\elements\id-98e2c9f977d141989e67242a1492c39b.html">Stelsel van standaarden voor metagegevens</a> geeft invulling aan  [...] <br><a href="..\elements\id-24c531554b1a401ebeee080552d22f84.html">Standaard vocabulaire voor voorwaarden en afspraken</a> geeft invulling aan  [...] <br><a href="..\elements\id-d1cd1faf10d944159fc5b17f7d3ddb95.html">Standaardiseren FSC</a> geeft invulling aan  [...] <br></td></tr></tbody></table><b>Gegevens zijn beperkt voorzien van metagegevens</b><br><br><table class="table table-striped table-hover table-condensed"><tbody><tr><td width=200 valign="top">Omschrijving</td><td class="convertlinks no-margin" style="white-space:pre-wrap">Gebruikers zijn niet altijd in staat gegevens te vinden, te raadplegen, te interpreteren of te bepalen of het aansluit bij het beoogde gebruik. Een belangrijke oorzaak daarvoor is het ontbreken van relevante metagegevens, zoals over wat de gegevens betekenen of wat de precieze herkomst is van gegevens. Er is in organisaties onvoldoende tijd, geld, aandacht en competentie om metagegevens structureel vast te leggen.</td></tr></tbody></table><b>Het kost veel tijd om afspraken te maken</b><br><br><table class="table table-striped table-hover table-condensed"><tbody><tr><td width=200 valign="top">Omschrijving</td><td class="convertlinks no-margin" style="white-space:pre-wrap">Het kost in de praktijk veel tijd en inspanning om een gegevensuitwisseling tot stand te brengen. Een belangrijke oorzaak daarvan ligt in de tijd die het kost om afspraken te maken. Het uitwisselen van gegevens vraagt allerlei afspraken tussen partijen waarbij allerlei mensen moeten worden betrokken en waarover discussie kan ontstaan. Denk aan financiële, juridische, organisatorische, procesmatige, informatiekundige en technische aspecten. Er blijkt niet altijd een juridische grondslag voor het delen van gegevens en privacy wordt al snel als struikelblok ervaren, ook als dat niet nodig is. Er zijn ook niet altijd voldoende prikkels voor bronhouders om gegevens beschikbaar te stellen. </td></tr><tr><td>Relatie met veranderinitiatieven</td><td class="convertlinks no-margin" style="white-space:pre-wrap"><a href="..\elements\id-51b7d96c3c8143a6a0aab1ab35691a81.html">Onderzoek eDelivery bouwstenen als onderdeel van de GDI</a> geeft invulling aan  [...] <br><a href="..\elements\id-0e85a67b569d4eeba00a544dba53a937.html">OpenAPI specificatie als Linked Data vocabulaire</a> geeft invulling aan  [...] <br><a href="..\elements\id-98e2c9f977d141989e67242a1492c39b.html">Stelsel van standaarden voor metagegevens</a> geeft invulling aan  [...] <br><a href="..\elements\id-97f3d38b3882435f8472a14f47d9100a.html">Digikoppeling ebMS migreren naar ebMS3/AS4</a> geeft invulling aan  [...] <br><a href="..\elements\id-24c531554b1a401ebeee080552d22f84.html">Standaard vocabulaire voor voorwaarden en afspraken</a> geeft invulling aan  [...] <br><a href="..\elements\id-a424004519d640f3a005f813ece7ae01.html">Onderzoek automatisering contractering van afnemers</a> geeft invulling aan  [...] <br><a href="..\elements\id-4adc66b28d264e749f0d9a8433584f2d.html">Digikoppeling scope en inzetgebied verbreden</a> geeft invulling aan  [...] <br></td></tr></tbody></table><b>Integraal beeld ontbreekt</b><br><br><table class="table table-striped table-hover table-condensed"><tbody><tr><td width=200 valign="top">Omschrijving</td><td class="convertlinks no-margin" style="white-space:pre-wrap">Er ontbreekt veelal in organisaties een integraal beeld van de gegevens die bestaan, de precieze betekenis waarmee ze zijn vastgelegd, de plaatsen waar ze zijn opgeslagen en de koppelvlakken waarin ze worden uitgewisseld. Hierdoor kost het inschatten van de impact van veranderingen relatief veel tijd, geld en inspanning.</td></tr></tbody></table><b>Kwaliteit van gegevens onduidelijk of onvoldoende</b><br><br><table class="table table-striped table-hover table-condensed"><tbody><tr><td width=200 valign="top">Omschrijving</td><td class="convertlinks no-margin" style="white-space:pre-wrap">Er is vaak geen inzicht in de kwaliteit van beschikbare gegevens waardoor onduidelijk is of de kwaliteit voldoende is voor een specifiek gebruik. Metagegevens hierover ontbreken in veel gevallen. Daarnaast wordt er in veel gevallen onvoldoende tijd- en energie besteedt aan het borgen en verbeteren van de kwaliteit van gegevens. Gegevens worden ook vaak gekopieerd, waardoor ze minder actueel of inconsistent zijn. Gebruikers zijn zich hier vaak onvoldoende bewust van en trekken dan conclusies die eigenlijk niet getrokken kunnen worden uit de beschikbare gegevens.</td></tr></tbody></table><b>Onnodige complexiteit</b><br><br><table class="table table-striped table-hover table-condensed"><tbody><tr><td width=200 valign="top">Omschrijving</td><td class="convertlinks no-margin" style="white-space:pre-wrap">Bij veel organisaties zijn in de loop der jaren veel administraties en koppelvlakken toegevoegd zonder dat daarbij voldoende gelet is op de mogelijke overlap met reeds aanwezige gegevens en koppelvlakken. Daarnaast is vaak ook een grote variatie aan technologieën geïmplementeerd. De kennis van oude systemen, koppelvlakken en technologie is ook niet meer altijd aanwezig. Door dit alles is de complexiteit van de informatievoorziening en de bijbehorende onderhoudslast onnodig hoog, zijn wijzigingen lastig door te voeren en gegevens lastig uit te wisselen.
</td></tr></tbody></table><p style="font-size:5px;text-align:right"></p></div></div></body></html>
<html class="frame"><head><meta http-equiv="Content-Type" content="text/html;charset=utf-8"><title>Principes</title><script type="text/javascript" src="../../lib/jquery/jquery.min.js"></script><link type="text/css" rel="stylesheet" href="../../lib/bootstrap/css/bootstrap.min.yeti.css"><script type="text/javascript" src="../../lib/bootstrap/js/bootstrap-3.3.2.min.js"></script><link type="text/css" rel="stylesheet" href="../../lib/bootstrap/css/bootstrap.min.yeti.css"><link type="text/css" rel="stylesheet" href="../../css/model.css"><script type="text/javascript" src="../../js/frame2.js"></script></head><body><style>h1 {color: #000088;font-family: "Open Sans","Helvetica Neue",Helvetica,Arial,sans-serif;font-size: 150%;font-weight:bold;}h2 {color: #000088;font-family: "Open Sans","Helvetica Neue",Helvetica,Arial,sans-serif;font-size: 120%;font-weight:bold;}</style><div class="panel panel-default root-panel"><div class="panel-heading root-panel-heading"><b>Principes</b></div><div class="panel-body root-panel-body"><table class="table table-striped table-hover table-condensed"><tbody><tr><td width=200>Naam</td><td class="convertlinks no-margin" style="white-space:pre-wrap">Rationale</td></tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-a3ff1bdac53d4cf28526f9f3f360ffcf.html">1.1. Gegevens die kunnen worden gedeeld zijn vindbaar, toegankelijk, interoperabel en herbruikbaar</a></td><td class="convertlinks no-margin tweedekolom" style="white-space:pre-wrap">Hergebruik van gegevens leidt tot meer transparantie, efficiëntie en innovatie. Voor het kunnen hergebruiken van gegevens zijn hun vindbaarheid, toegankelijkheid, interoperabiliteit en herbruikbaarheid zoals bedoeld met de FAIR-principes essentieel. Zij zorgen ervoor dat anderen in staat zijn om te begrijpen wat eigenschappen van de gegevens zijn, wat ze betekenen en of ze bruikbaar zijn voor hun eigen doeleinden. Ze zorgen er ook voor dat de gegevens eenvoudig verkregen kunnen worden.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-6857a45330d3428fa0562f7db033d6df.html">1.2. Er wordt expliciet gestuurd op standaarden voor gegevensuitwisseling</a></td><td class="convertlinks no-margin tweedekolom" style="white-space:pre-wrap">Het tot stand brengen  van uitwisseling van gegevens kost vaak veel inspanning, doordat gegevens ontworpen zijn in een eigen context en er allerlei vertalingen nodig om ze bruikbaar te maken in een andere context. Door gebruik te maken van uitwisselstandaarden wordt de variatie beperkt en zijn er minder vertalingen nodig. Standaarden zorgen er ook voor dat leveranciersafhankelijkheden zoveel mogelijk worden voorkomen. In Nederland is het sturen op standaarden geformaliseerd in Forum Standaardisatie, die veel energie stopt in het bepalen en aanwijzen van standaarden die breed zouden moeten worden ingezet.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-ff18baf9106743c8a7e736233cc94522.html">1.3 De kwaliteit van gegevens is afgestemd op het gebruik</a></td><td class="convertlinks no-margin tweedekolom" style="white-space:pre-wrap">Het is belangrijk dat gebruikers beschikken over gegevens die optimaal aansluiten bij hun eigen behoeften en gebruik. Daarbij is de kunst om een balans te vinden tussen kwaliteit en kosten. Een hele hoge kwaliteit leidt al snel tot onacceptabele kosten. De vraag is dus vooral wat nodig is in een specifieke context. Dit vraagt dus vooral bewuste afwegingen. Het terugmelden van mogelijke fouten is een belangrijke maatregel voor het verhogen van de gegevenskwaliteit. In meer algemene zin is afstemming tussen aanbieder en afnemer essentieel, zowel voorafgaand als gedurende het gebruik. Afnemers kunnen door het terugmelden van mogelijke fouten zorgen dat de kwaliteit beter aansluit bij hun behoeften.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-e0a280a70ebe45558fda4c5cfc3d35f2.html">1.4. Gegevensdiensten zijn afgestemd op de behoeften van afnemers</a></td><td class="convertlinks no-margin tweedekolom" style="white-space:pre-wrap">Afnemers moeten vooral worden ondersteund in hun specifieke informatie- of gegevensbehoefte. Ze willen deze bij voorkeur met een zo klein mogelijke inspanning ontvangen en gegevens liever ook niet zelf combineren en vertalen, als andere partijen dat voor ze kunnen doen tegen dezelfde of lagere kosten. Ze ontvangen gegevens bij voorkeur ook in hun eigen taal en in een formaat dat ze zelf direct kunnen gebruiken. Ze willen ook niet geconfronteerd worden met gegevens die ze niet nodig hebben. Dat sluit ook niet aan bij het principe van dataminimalisatie zoals beschreven in de AVG en levert alleen maar extra complexiteit en afhankelijkheden.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-9ad7c4b354e34226a5d86d81f8adf280.html">1.5. De aangewezen bron van de gegevens is leidend</a></td><td class="convertlinks no-margin tweedekolom" style="white-space:pre-wrap">Het is belangrijk dat duidelijk is waar gegevens vandaan komen. Gegevens worden onderhouden in een bron. De bron is de plaats waar de kwaliteit van gegevens wordt bewaakt. Een bron is een logische administratie en staat los van de technische implementatie. De bron is niet per definitie de registratie waar de gegevens ontstaan. Het kan bijvoorbeeld ook de plaats zijn waar ze beschikbaar worden gesteld. De bron is wel de plaats waarnaar gerefereerd moet worden, omdat het de plaats is waar het gegeven zijn legitimiteit aan ontleent.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-14c201edcfb34a50864c0c511971e767.html">1.6. Gebruikers hebben regie over hun eigen gegevens</a></td><td class="convertlinks no-margin tweedekolom" style="white-space:pre-wrap">De Europese datastrategie stelt dat mensen meer macht moeten krijgen over data die zij genereren en dat zij daarom middelen en bevoegdheden nodig hebben om te beslissen wat er met hun gegevens gebeurt. Voor burgers zijn rechten voor de uitwisseling van persoonsgegevens voor een deel al geborgd in de AVG. De AVG stelt bijvoorbeeld dat burgers recht hebben op data portabiliteit, dat zij expliciet toestemming moeten geven voor gebruik van hun gegevens als hiervoor geen andere wettelijke grondslag is en dat zij deze toestemming weer eenvoudig moeten kunnen intrekken. Dit staat los van dat ze zichzelf ook kunnen laten vertegenwoordigen middels een machtiging. In de nieuwe eIDAS-verordening worden aan burgers en organisaties verdergaande rechten gegeven, waarbij ze de mogelijkheid krijgen om zelf gegevens via eigen wallets te verstrekken aan partijen.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-8418d8cf38694245bdd592d1a4583f1e.html">2.1. Gegevensuitwisseling is federatief georganiseerd</a></td><td class="convertlinks no-margin tweedekolom" style="white-space:pre-wrap">De Europese datastrategie beoogt gegevensuitwisseling tussen en binnen sectoren te stimuleren middels gegevensruimtes. Hierdoor kunnen nieuwe producten en diensten ontstaan. Ook los van de door de EC voorgestelde gegevensruimtes kan gegevensuitwisseling worden gestimuleerd binnen domeinen. Binnen domeinen gelden specifieke eisen en zijn specifieke afspraken nodig. Samenwerkingen in domeinen kunnen starten tussen twee partijen, maar hebben vaak de potentie om te groeien. Voor het creëren van duurzame samenwerkingen is het afstemmen met andere mogelijke partijen belangrijk. Als wordt samengewerkt dan kunnen kosten en baten op een eerlijke manier worden gedeeld en kan worden geprofiteerd van schaalvoordeel. Hierdoor kunnen de drempels tot verdere samenwerking worden verlaagd voor nieuwe spelers.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-c91ec57c463b49b8b41aabb971743a9e.html">2.2. Aan gegevensuitwisseling ligt een overeenkomst ten grondslag</a></td><td class="convertlinks no-margin tweedekolom" style="white-space:pre-wrap">Bronhouders willen hun gegevens beschermen en bijvoorbeeld kunnen voorkomen dat gegevens worden verwerkt in andere landen. De Data Act schrijft voor dat bronhouders met afnemers de voorwaarden voor het ter beschikking stellen van gegevens overeen moeten komen. Deze voorwaarden moeten eerlijk, redelijk en niet-dicriminerend zijn en transparant voor de afnemers. Vanuit de AVG is belangrijk dat een verwerkingsverantwoordelijke duidelijke afspraken maakt met verwerkers in verwerkingsovereenkomsten. Bij open data ligt dat genuanceerder omdat deze in de basis voor iedereen herbruikbaar zijn. Er horen echter wel voorwaarden bij open data, die impliciet geaccepteerd worden door het gebruik ervan.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-b6735b8d80074ebeac5fe0e617f00bc0.html">2.3. Uitwisseling van persoonsgegevens wordt expliciet getoetst op privacy en ethiek</a></td><td class="convertlinks no-margin tweedekolom" style="white-space:pre-wrap">Persoonsgegevens zijn inherent privacygevoelig en de uitwisseling ervan is alleen onder specifieke condities mogelijk. Anderzijds wordt privacy vaak onterecht als blokkade gezien voor de uitwisseling van gegevens. Soortgelijk geldt dat gegevensuitwisseling ook ethische vragen op kan roepen en onvoorziene impact kan hebben op mensen. Een expliciete toetsing op privacy en ethische aspecten door een onafhankelijke commissie maakt een betere afweging mogelijk en kan bindende uitspraken doen. Dit is in de basis een toetsing vanuit en door de afnemer, maar deze kan ook (deels) centraal georganiseerd worden.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-9e1a52cddbc4424990208f6876b70344.html">2.4. Inhoudelijke bewerkingen leiden tot een nieuwe bron</a></td><td class="convertlinks no-margin tweedekolom" style="white-space:pre-wrap">Als er gegevens inhoudelijk worden bewerkt (op basis van afleidingsregels) dan ontstaan er feitelijk andere gegevens. Deze nieuwe gegevens hebben namelijk een andere betekenis dan de originele gegevens. Iemand moet verantwoordelijkheid nemen voor deze nieuwe gegevens en daarvoor aansprakelijk zijn. Daarmee onstaat dus automatisch een nieuwe organisatorische verantwoordelijkheid. De nieuwe gegevens hoeven niet per definitie ook separaat te worden opgeslagen; zij worden bij voorkeur op verzoek gecreëerd.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-108681ef00724a4ba689f412dd9ba257.html">3.1. Gemeenschappelijke begripsvorming is het startpunt</a></td><td class="convertlinks no-margin tweedekolom" style="white-space:pre-wrap">Taal is een belangrijke basis voor het creëren van wederzijds begrip. Het is tevens een essentiële basis voor gegevens, die een concrete invulling geven aan taal. Als we dus niet dezelfde begrippen hanteren, dan zullen de gegevens ook niet uitwisselbaar zijn. Afstemming over begrippen zou zo vroeg mogelijk moeten starten, nog voordat wet- en regelgeving wordt opgesteld. Dat wat in de wet- en regelgeving is opgenomen is nu eenmaal de formele basis voor gegevens en informatievoorziening en kan niet meer van afgeweken worden.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-1786a7952d0e4aa9882e7416ba13c3d7.html">3.2. Metagegevens zijn begrijpelijk voor mensen</a></td><td class="convertlinks no-margin tweedekolom" style="white-space:pre-wrap">Gebruikers willen op basis van metagegevens bepalen wat gegevens betekenen voor hun eigen gebruik en moeten deze daarvoor kunnen begrijpen. Specialisten hebben daarnaast ook een verantwoordelijkheid voor het onderhouden van metagegevens, en moeten deze metagegevens dus ook kunnen begrijpen om ze te kunnen aanpassen. Bepaalde metagegevens worden gegenereerd uit andere (hoger liggende) metagegevens en zijn daarmee automatisch op een hoger niveau gedocumenteerd. </tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-bd8dcf895771403b83f1391690898a82.html">3.3. Gegevens worden contextrijk vastgelegd</a></td><td class="convertlinks no-margin tweedekolom" style="white-space:pre-wrap">Het is belangrijk om de context van gegevens te kennen om hun betekenis goed te begrijpen. Dat is in het algemeen het doel van metagegevens. Metagegevens worden echter vaak niet goed vastgelegd omdat gebruikers het nut ervan niet goed begrijpen of omdat het teveel inspanning kost om ze vast te leggen. Door context expliciet en geautomatiseerd vast te leggen in metagegevens wordt de afhankelijkheid van mensen voor het vastleggen van metagegevens beperkt. Het belang van expliciet maken van context in metagegevens is groter naarmate de afstand tot het initiële gebruik groter wordt.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-ed8bb4317e15400a813ffc816f0823cb.html">3.4. Metagegevens zijn aan elkaar verbonden</a></td><td class="convertlinks no-margin tweedekolom" style="white-space:pre-wrap">Gegevens hebben metagegevens nodig om betekenis te krijgen en bruikbaar te zijn. Er zijn allerlei soorten metagegevens die verschillende aspecten van gegevens modelleren, zoals metagegevens die de betekenis beschrijven, metagegevens die de structuur beschrijven en metagegevens die beschrijven welke eenheden van gegevens beschikbaar zijn. Dit soort metagegevens moeten in relatie tot elkaar geïnterpreteerd worden, om echt waardevol te zijn. </tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-2c34fea9221d49f294b723e9a871cd47.html">3.5. Metagegevens zijn beschikbaar als Linked Data</a></td><td class="convertlinks no-margin tweedekolom" style="white-space:pre-wrap">Het is belangrijk dat metagegevens aan elkaar verbonden zijn om maximaal context te geven aan gegevens en ze echt waardevol te maken. Praktisch is het daarvoor nodig om verbindingen te leggen tussen verschillende vormen van metagegevens. Linked Data standaarden zijn specifiek gericht op het verbinden van gegevens en zijn geoptimaliseerd om gegevens te publiceren op het web. Er zijn allerlei Linked Data standaarden die ook specifiek gericht zijn op metagegevens.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-20f197627a654049b7c1ffff515291f3.html">3.6. De kwaliteit van gegevens is beschreven conform het landelijke raamwerk gegevenskwaliteit</a></td><td class="convertlinks no-margin tweedekolom" style="white-space:pre-wrap">Het is belangrijk dat gebruikers eenvoudig inzicht kunnen krijgen in de kwaliteit van gegevens, zodat zij begrijpen of deze aansluiten bij hun eigen gebruik. Door de naamgeving en inhoud van dimensies voor gegevenskwaliteit te standaardiseren, zijn deze beter begrijpelijk voor afnemers. Het NORA raamwerk gegevenskwaliteit (zie: https://www.noraonline.nl/wiki/Raamwerk_gegevenskwaliteit) is gebaseerd op wereldwijde ISO standaarden, breed afgestemd binnen de Nederlandse overheid en is ook de basis voor het Federatief Datastelsel.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-95d4a5adf6e44308b2126fb23ae66a73.html">4.1. Gegevens worden geleverd vanuit herbruikbare gegevensdiensten</a></td><td class="convertlinks no-margin tweedekolom" style="white-space:pre-wrap">Door vanuit hergebruik naar de clustering van functionaliteit en gegevens te kijken wordt voorkomen dat specifieke afnemers eigen specifieke gegevens en gegevensdiensten vragen. De intentie is dat hergebruik efficiënter en meer beheersbaar is dan het gebruik van point-to-point koppelingen omdat het tot minder koppelingen leidt.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-a1d7faf077c6431d81a6acd66ffc5b29.html">4.2. Persoonsgegevens zijn beschermd bij het uitwisselen van gegevens</a></td><td class="convertlinks no-margin tweedekolom" style="white-space:pre-wrap">De Europese datastrategie stelt dat het belang van de burger altijd op de eerste plaats moet komen, in overeenstemming met de Europese waarden, grondrechten en regels. Het is belangrijk om te voldoen aan eisen rondom privacy en informatiebeveiliging bij het uitwisselen van gegevens. Daarbij vragen met name persoonsgegevens aandacht. Privacy is wettelijk geborgd in de Algemene Verordening Gegevenbescherming. Overheidsorganisaties dienen daarnaast hun informatiebeveiliging op orde te hebben. </tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-bdcd0549c55a402c8d987ba3faae094f.html">4.3. Registraties bieden historische gegevens aan</a></td><td class="convertlinks no-margin tweedekolom" style="white-space:pre-wrap">Registraties zijn de formele bron voor de gegevens die ze beheren. Sector- en basisregistraties zijn een belangrijke basis voor de Nederlandse overheid en er zal op allerlei manieren aan worden gerefereerd. Het is belangrijk dat er geen discussie kan ontstaan over welke gegevens er op een bepaald moment onderdeel waren van de registratie, ook in juridische zin.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-b72405ee2dea40629a0a330260ede075.html">4.4. Aanbieders kunnen notificeren over belangrijke gebeurtenissen</a></td><td class="convertlinks no-margin tweedekolom" style="white-space:pre-wrap">De werkagenda waardegedreven digitaliseren stelt dat overheidsdienstverlening proactief zou moeten zijn en georganiseerd vanuit het perspectief van burgers en ondernemers o.a. aan de hand van levensgebeurtenissen. Dit betekent dat het belangrijk is om informatie over levensgebeurtenissen te delen. Overheidsorganisaties zijn voor hun dienstverlening afhankelijk van gebeurtenissen waarover zij geïnforrmeerd worden door anderen. Daarnaast geldt dat afnemers liefst zelf geen kopie van gegevens bijhouden, maar dan wel willen weten of bepaalde gegevens gewijzigd zijn, omdat deze bijvoorbeeld ook in hun eigen administratie zijn opgenomen.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-deb4667d24eb494c919800436a77358c.html">4.5. Gegevensuitwisselingen zijn gerelateerd aan de transactie waarop ze betrekking hebben </a></td><td class="convertlinks no-margin tweedekolom" style="white-space:pre-wrap">Als inzicht is in alle gegevensuitwisselingen die bij en (business) transactie horen dan wordt het eenvoudiger om foutanalyses uit te voeren. Daarnaast maakt het ook mogelijk om op (business) transactieniveau analyses te doen van bijvoorbeeld doorlooptijden en bottlenecks. Het ondersteunt ook de onderlinge verrekening van diensten met betrekking tot gegevensuitwisseling.</tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-6105d026a74846a09e27cae12adde94b.html">5.1. Informatieproducten zijn herleidbaar naar de onderliggende gegevens en regels</a></td><td class="convertlinks no-margin tweedekolom" style="white-space:pre-wrap">Het is belangrijk dat afnemers van informatieproducten kunnen begrijpen waar de gegevens die zij afnemen op zijn gebaseerd. Hierdoor kunnen ze bepalen hoe de resultaten tot stand zijn gekomen, of het resultaat aansluit bij hun informatiebehoefte en of de onderliggende gegevens voldoende betrouwbaar zijn. Het geeft ze vertrouwen in de mate waarin het informatieproduct aansluit bij hun eigen gebruik. De kwaliteit van de onderliggende gegevens bepalen namelijk vooral de kwaliteit van het informatieproduct dat erop is gebaseerd. </tr><tr><td width=200 class="convertlinks no-margin eerstekolom" style="white-space:pre-wrap"><a href="..\elements\id-3bb134dd13654c57a6395ace8aca98d5.html">6.1. Gegevens worden zo vroeg mogelijk gevalideerd</a></td><td class="convertlinks no-margin tweedekolom" style="white-space:pre-wrap">Het valideren van gegevens borgt dat gegevens valide en consistent zijn en is daarmee een belangrijke maatregel voor het borgen van de kwaliteit van gegevens. Dit is met name relevant voor registraties omdat hiervan verwacht wordt dat zij consistent zijn en dat maatregelen zijn genomen met betrekking tot de kwaliteit van gegevens. Door zo vroeg mogelijk te valideren kan snel een terugkoppeling worden gegeven over fouten en is foutherstel het meest eenvoudig.</tr></tbody></table><p style="font-size:5px;text-align:right"></p></div></div></body></html>
<html class="frame"><head><meta http-equiv="Content-Type" content="text/html;charset=utf-8"><title>Principes</title><script type="text/javascript" src="../../lib/jquery/js/jquery-1.11.2.min.js"></script><link type="text/css" rel="stylesheet" href="../../lib/bootstrap/css/bootstrap.min.yeti.css"><script type="text/javascript" src="../../lib/bootstrap/js/bootstrap-3.3.2.min.js"></script><link type="text/css" rel="stylesheet" href="../../lib/bootstrap/css/bootstrap.min.yeti.css"><link type="text/css" rel="stylesheet" href="../../css/model.css"><script type="text/javascript" src="../../js/frame2.js"></script></head><body><div class="panel panel-default root-panel"><div class="panel-heading root-panel-heading"><b>Principes</b></div><div class="panel-body root-panel-body"><table class="table table-striped table-hover table-condensed"><tbody><tr><td width=200>Naam</td><td class="convertlinks no-margin" style="white-space:pre-wrap">Omschrijving</td></tr><tr><td class="convertlinks no-margin" style="white-space:pre-wrap"><a href="..\elements\id-14c201edcfb34a50864c0c511971e767.html">Burgers en organisaties zijn soeverein over hun eigen gegevens</a></td><td class="convertlinks no-margin" style="white-space:pre-wrap">Het is belangrijk dat burgers en organisaties zelf een verantwoordelijkheid hebben in het bepalen van de gegevens die worden uitgewisseld, voor welk doel en dat ze inzicht hebben in welke uitwisselingen hebben plaatsgevonden. Dit is een kerngedachte achter de Europese dataspaces. Alle partijen hebben er uiteindelijk belang dat gegevens rechtmatig worden uitgewisseld en dat ze correct en actueel zijn. Organisaties willen hun economische en intellectuele eigendommen beschermen. Voor burgers zijn rechten voor de uitwisseling van persoonsgegevens voor een deel al geborgd in bijvoorbeeld de AVG. Vanuit de AVG is ook belangrijk dat burgers expliciet toestemming geven voor gebruik van hun gegevens als hiervoor geen wettelijke grondslag is. Dit staat los van dat ze zichzelf ook kunnen laten vertegenwoordigen middels een machtiging. In de nieuwe eIDAS-verordening worden aan burgers en organisaties verdergaande rechten gegeven, waarbij ze de mogelijkheid krijgen om zelf gegevens via eigen wallets te verstrekken aan partijen. </tr><tr><td class="convertlinks no-margin" style="white-space:pre-wrap"><a href="..\elements\id-ff18baf9106743c8a7e736233cc94522.html">De kwaliteit van gegevens en gegevensdiensten is afgestemd op het gebruik</a></td><td class="convertlinks no-margin" style="white-space:pre-wrap">Het is belangrijk dat mensen beschikken over gegevens en gegevensdiensten die optimaal aansluiten bij hun eigen behoeften en gebruik. Daarbij is de kunst om een balans te vinden tussen kwaliteit en kosten. Een hele hoge kwaliteit leidt al snel tot onacceptabele kosten. De vraag is dus vooral wat nodig is in een specifieke context. Is het acceptabel dat gegevens een dag oud zijn? Is het acceptabel dat het ophalen of analyseren van gegevens meer dan een paar seconden duurt of soms een paar uur niet beschikbaar is? Door het kopiëren van gegevens krijg je met een hogere zekerheid een sneller antwoord, maar gaat de actualiteit van de gegevens omlaag en stijgen vaak de kosten. Dit vraagt dus vooral bewuste afwegingen.</tr><tr><td class="convertlinks no-margin" style="white-space:pre-wrap"><a href="..\elements\id-20f197627a654049b7c1ffff515291f3.html">De kwaliteit van gegevens is beschreven conform het NORA raamwerk gegevenskwaliteit</a></td><td class="convertlinks no-margin" style="white-space:pre-wrap">Het is belangrijk dat de kwaliteit van gegevens inzichtelijk is zodat afnemers begrijpen of dit aansluit bij hun eigen gebruik. Door de naamgeving en inhoud van dimensies voor gegevenskwaliteit te standaardiseren, zijn deze beter begrijpelijk voor afnemers. Het NORA raamwerk gegevenskwaliteit is gebaseerd op wereldwijde ISO standaarden, breed afgestemd binnen de Nederlandse overheid en is ook de basis voor het Federatief Datastelsel.</tr><tr><td class="convertlinks no-margin" style="white-space:pre-wrap"><a href="..\elements\id-bd8dcf895771403b83f1391690898a82.html">De vastlegging van metagegevens is een integraal onderdeel van bedrijfsprocessen</a></td><td class="convertlinks no-margin" style="white-space:pre-wrap">Metagegevens worden vaak niet goed vastgelegd omdat gebruikers het nut ervan niet goed begrijpen of omdat het teveel inspanning kost om ze vast te leggen. Als het vastleggen van metagegevens een integraal onderdeel is van het werk en ze zoveel mogelijk geautomatiseerd worden afgeleid dan is de kans het grootst dat ze toch worden vastgelegd.</tr><tr><td class="convertlinks no-margin" style="white-space:pre-wrap"><a href="..\elements\id-6857a45330d3428fa0562f7db033d6df.html">Er wordt expliciet gestuurd op standaarden voor gegevensuitwisseling</a></td><td class="convertlinks no-margin" style="white-space:pre-wrap">Het tot stand brengen  van uitwisseling van gegevens kost vaak veel inspanning, doordat gegevens ontworpen zijn in een eigen context en er allerlei vertalingen nodig om ze bruikbaar te maken in een andere context. Door gebruik te maken van uitwisselstandaarden wordt de variatie beperkt en zijn er minder vertalingen nodig. Standaarden zorgen er ook voor dat leveranciersafhankelijkheden zoveel mogelijk worden voorkomen. In Nederland is het sturen op standaarden geformaliseerd in Forum Standaardisatie, die veel energie stopt in het bepalen en aanwijzen van standaarden die breed zouden moeten worden ingezet.</tr><tr><td class="convertlinks no-margin" style="white-space:pre-wrap"><a href="..\elements\id-a3ff1bdac53d4cf28526f9f3f360ffcf.html">Gegevens die kunnen worden gedeeld zijn vindbaar, toegankelijk, interoperabel en herbruikbaar</a></td><td class="convertlinks no-margin" style="white-space:pre-wrap">Hergebruik van gegevens leidt tot meer transparantie, efficiëntie en innovatie. Voor het kunnen hergebruiken van gegevens zijn hun vindbaarheid, toegankelijkheid, interoperabiliteit en herbruikbaarheid zoals bedoeld in de FAIR-principes essentieel. Zij zorgen ervoor dat anderen in staat zijn om te begrijpen wat eigenschappen van de gegevens zijn, wat ze betekenen en of ze bruikbaar zijn voor hun eigen doeleinden. Ze zorgen er ook voor dat de gegevens eenvoudig verkregen kunnen worden.</tr><tr><td class="convertlinks no-margin" style="white-space:pre-wrap"><a href="..\elements\id-3bb134dd13654c57a6395ace8aca98d5.html">Gegevens worden gevalideerd voordat ze worden vastgelegd</a></td><td class="convertlinks no-margin" style="white-space:pre-wrap">Het valideren van gegevens borgt dat gegevens valide en consistent zijn en is daarmee een belangrijke maatregel voor het borgen van de kwaliteit van gegevens. Dit is met name relevant voor registraties omdat hiervan verwacht wordt dat zij consistent zijn en dat maatregelen zijn genomen met betrekking tot de kwaliteit van gegevens.</tr><tr><td class="convertlinks no-margin" style="white-space:pre-wrap"><a href="..\elements\id-34f1ce4ae0814162959a9489568c2d71.html">Gegevensdiensten zijn voorzien van testvoorzieningen</a></td><td class="convertlinks no-margin" style="white-space:pre-wrap">Afnemers willen kunnen testen of gegevensdiensten doen wat ze ervan verwachten en ook werken in hun eigen gebruikscontext. Aanbieders kunnen afnemers ontzorgen door ervoor te zorgen dat wat afnemers hiervoor nodig hebben beschikbaar is. Het voorkomt ook dat alle afnemers hier zelf het wiel voor moeten uitvinden.</tr><tr><td class="convertlinks no-margin" style="white-space:pre-wrap"><a href="..\elements\id-8418d8cf38694245bdd592d1a4583f1e.html">Gegevensuitwisseling wordt vanuit brede samenwerking ontworpen</a></td><td class="convertlinks no-margin" style="white-space:pre-wrap">Samenwerkingen kunnen starten tussen twee partijen, maar hebben vaak de potentie om te groeien en andere partijen te betrekken. Voor het creëren van duurzame samenwerkingen is het afstemmen met andere mogelijke partijen belangrijk. Als wordt samengewerkt dan kunnen kosten en baten op een eerlijke manier worden gedeeld en kan worden geprofiteerd van schaalvoordeel. Hierdoor kunnen de drempels tot verdere samenwerking worden verlaagd voor nieuwe spelers.</tr><tr><td class="convertlinks no-margin" style="white-space:pre-wrap"><a href="..\elements\id-95d4a5adf6e44308b2126fb23ae66a73.html">Het (near) real-time ophalen van gegevens vindt plaats via RESTful API’s</a></td><td class="convertlinks no-margin" style="white-space:pre-wrap">RESTful API’s zijn inmiddels de breed geaccepteerde wijze voor het ontsluiten van gegevens. Ze maken het eenvoudig om gegevens (near) real-time te delen mechanisme om, gebaseerd op web-standaarden. RESTful API's bieden geen standaard mechanismen voor het gegarandeerd afleveren van gegevens en passen niet goed op een gebeurtenisgedreven architectuurstijl.</tr><tr><td class="convertlinks no-margin" style="white-space:pre-wrap"><a href="..\elements\id-d0db7c9726e04ffb9f8aacf5d1616a6b.html">Het is mogelijk om vermoedelijke fouten in registraties terug te melden</a></td><td class="convertlinks no-margin" style="white-space:pre-wrap">Het terugmelden van mogelijke fouten is een belangrijke maatregel voor het verhogen van de gegevenskwaliteit. Voor basisregistraties is het een wettelijke plicht om bij gerede twijfel aan de juistheid van gegevens dit aan de bronhouder terug te melden. Ook voor andere registraties is dit een belangrijke kwaliteitsverhogende maatregel.</tr><tr><td class="convertlinks no-margin" style="white-space:pre-wrap"><a href="..\elements\id-ed8bb4317e15400a813ffc816f0823cb.html">Metagegevens zijn aan elkaar verbonden</a></td><td class="convertlinks no-margin" style="white-space:pre-wrap">Gegevens hebben metagegevens nodig om betekenis te krijgen en bruikbaar te zijn. Er zijn allerlei soorten metagegevens die verschillende aspecten van gegevens modelleren, zoals metagegevens die de betekenis beschrijven, metagegevens die de structuur beschrijven en metagegevens die beschrijven welke eenheden van gegevens beschikbaar zijn. Dit soort metagegevens moeten in relatie tot elkaar geïnterpreteerd worden, om echt waardevol te zijn. </tr><tr><td class="convertlinks no-margin" style="white-space:pre-wrap"><a href="..\elements\id-1786a7952d0e4aa9882e7416ba13c3d7.html">Metagegevens zijn begrijpelijk voor mensen</a></td><td class="convertlinks no-margin" style="white-space:pre-wrap">Gebruikers willen op basis van metagegevens bepalen wat gegevens betekenen voor hun eigen gebruik en moeten deze daarvoor kunnen begrijpen. Specialisten hebben daarnaast ook een verantwoordelijkheid voor het onderhouden van metagegevens, en moeten deze metagegevens dus ook kunnen begrijpen om ze te kunnen aanpassen. Bepaalde metagegevens worden gegenereerd uit andere (hoger liggende) metagegevens en zijn daarmee automatisch op een hoger niveau gedocumenteerd. </tr><tr><td class="convertlinks no-margin" style="white-space:pre-wrap"><a href="..\elements\id-2c34fea9221d49f294b723e9a871cd47.html">Metagegevens zijn beschikbaar als Linked Data</a></td><td class="convertlinks no-margin" style="white-space:pre-wrap">Het is belangrijk dat metagegevens aan elkaar verbonden zijn om maximaal context te geven aan gegevens en ze echt waardevol te maken. Praktisch is het daarvoor nodig om verbindingen te leggen tussen verschillende vormen van metagegevens. Linked Data standaarden zijn specifiek gericht op het verbinden van gegevens en zijn geoptimaliseerd om gegevens te publiceren op het web. Er zijn allerlei Linked Data standaarden die ook specifiek gericht zijn op metagegevens.</tr><tr><td class="convertlinks no-margin" style="white-space:pre-wrap"><a href="..\elements\id-a1d7faf077c6431d81a6acd66ffc5b29.html">Persoonsgegevens zijn beschermd bij het uitwisselen van gegevens</a></td><td class="convertlinks no-margin" style="white-space:pre-wrap">Het is belangrijk om te voldoen aan eisen rondom privacy en informatiebeveiliging bij het uitwisselen van gegevens. Daarbij vragen met name persoonsgegevens aandacht. Privacy is wettelijk geborgd in de Algemene Verordening Gegevenbescherming. Overheidsorganisaties dienen daarnaast hun informatiebeveiliging op orde te hebben. </tr><tr><td class="convertlinks no-margin" style="white-space:pre-wrap"><a href="..\elements\id-bdcd0549c55a402c8d987ba3faae094f.html">Registraties bieden historische gegevens aan</a></td><td class="convertlinks no-margin" style="white-space:pre-wrap">Basis- en sectorregistraties zijn de formele bron voor de gegevens die ze beheren. Ze zijn een belangrijke basis voor de Nederlandse overheid en er zal op allerlei manieren aan worden gerefereerd. Het is belangrijk dat er geen discussie kan ontstaan over welke gegevens er op een bepaald moment onderdeel waren van de registratie, ook in juridische zin.</tr><tr><td class="convertlinks no-margin" style="white-space:pre-wrap"><a href="..\elements\id-b72405ee2dea40629a0a330260ede075.html">Registraties kunnen notificeren over wijzigingen</a></td><td class="convertlinks no-margin" style="white-space:pre-wrap">Registraties zijn de formele bron voor de gegevens die ze beheren. Afnemers houden liefst zelf geen kopie van deze gegevens bij, maar zijn wel afhankelijk van wijzigingen die erin optreden omdat zij hier zelf op moeten acteren.</tr><tr><td class="convertlinks no-margin" style="white-space:pre-wrap"><a href="..\elements\id-c91ec57c463b49b8b41aabb971743a9e.html">Uitwisseling van niet publieke gegevens wordt expliciet overeengekomen</a></td><td class="convertlinks no-margin" style="white-space:pre-wrap">Op het moment dat gegevens niet publiek beschikbaar zijn, dan zijn er voorwaarden die expliciet overeen moeten worden gekomen tussen aanbieders en afnemers. Pas na uitdrukkelijke overeenstemming tussen aanbieder en afnemer is er voldoende zekerheid dat aan de voorwaarden zal worden voldaan.</tr></tbody></table><p style="font-size:5px;text-align:right"></p></div></div></body></html>
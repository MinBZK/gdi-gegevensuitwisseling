<html class="frame"><head><meta http-equiv="Content-Type" content="text/html;charset=utf-8"><title>Principes</title><script type="text/javascript" src="../../lib/jquery/js/jquery-1.11.2.min.js"></script><link type="text/css" rel="stylesheet" href="../../lib/bootstrap/css/bootstrap.min.yeti.css"><script type="text/javascript" src="../../lib/bootstrap/js/bootstrap-3.3.2.min.js"></script><link type="text/css" rel="stylesheet" href="../../lib/bootstrap/css/bootstrap.min.yeti.css"><link type="text/css" rel="stylesheet" href="../../css/model.css"><script type="text/javascript" src="../../js/frame2.js"></script></head><body><div class="panel panel-default root-panel"><div class="panel-heading root-panel-heading"><b>Principes</b></div><div class="panel-body root-panel-body"><table class="table table-striped table-hover table-condensed"><tbody><tr><td width=200>Naam</td><td class="convertlinks no-margin" style="white-space:pre-wrap">Definitie</td></tr><tr><td class="convertlinks no-margin" style="white-space:pre-wrap"><a href="..\elements\id-14c201edcfb34a50864c0c511971e767.html">Burgers en organisaties zijn soeverein over hun eigen gegevens</a></td><td class="convertlinks no-margin" style="white-space:pre-wrap">Het is belangrijk dat burgers en organisaties zelf een verantwoordelijkheid hebben in het bepalen van de gegevens die worden uitgewisseld, voor welk doel en dat ze inzicht hebben in welke uitwisselingen hebben plaatsgevonden. Dit is een kerngedachte achter de Europese dataspaces. Alle partijen hebben er uiteindelijk belang dat gegevens rechtmatig worden uitgewisseld en dat ze correct en actueel zijn. Organisaties willen hun economische en intellectuele eigendommen beschermen. Voor burgers zijn rechten voor de uitwisseling van persoonsgegevens voor een deel al geborgd in bijvoorbeeld de AVG, waardoor ze al recht hebben op inzage, correctie en verwijdering van hun gegevens. Vanuit de AVG is ook belangrijk dat burgers expliciet toestemming verlenen voor gebruik van hun gegevens als hiervoor geen wettelijke grondslag is. Dit staat los van het feit dat ze zichzelf ook kunnen laten vertegenwoordigen middels een machtiging. In de nieuwe eIDAS-verordening worden aan burgers en organisaties verdergaande rechten gegeven, waarbij ze de mogelijkheid krijgen om zelf gegevens via eigen wallets te verstrekken aan partijen. Hierdoor word ook voorkomen dat gegevens opgesloten zitten bij specifieke partijen. </tr><tr><td class="convertlinks no-margin" style="white-space:pre-wrap"><a href="..\elements\id-ff18baf9106743c8a7e736233cc94522.html">De kwaliteit van gegevens en gegevensdiensten is afgestemd op het gebruik</a></td><td class="convertlinks no-margin" style="white-space:pre-wrap">Het is belangrijk dat mensen beschikken over gegevens en gegevensdiensten die optimaal aansluiten bij hun eigen behoeften en gebruik. Daarbij is de kunst om een balans te vinden tussen kwaliteit en kosten. Een hele hoge kwaliteit leidt al snel tot onacceptabele kosten. De vraag is dus vooral wat nodig is in een specifieke context. Is het acceptabel dat gegevens een dag oud zijn? Is het acceptabel dat het ophalen of analyseren van gegevens meer dan een paar seconden duurt of soms een paar uur niet beschikbaar is? Door het kopiëren van gegevens krijg je met een hogere zekerheid een sneller antwoord, maar gaat de actualiteit van de gegevens omlaag en stijgen vaak de kosten. Dit vraagt dus vooral bewuste afwegingen.</tr><tr><td class="convertlinks no-margin" style="white-space:pre-wrap"><a href="..\elements\id-6857a45330d3428fa0562f7db033d6df.html">Er wordt expliciet gestuurd op standaarden voor gegevensuitwisseling</a></td><td class="convertlinks no-margin" style="white-space:pre-wrap">Het tot stand brengen  van uitwisseling van gegevens kost vaak veel inspanning, doordat gegevens ontworpen zijn in een eigen context en er allerlei vertalingen nodig om ze bruikbaar te maken in een andere context. Door gebruik te maken van uitwisselstandaarden wordt de variatie beperkt en zijn er minder vertalingen nodig. Standaarden zorgen er ook voor dat leveranciersafhankelijkheden zoveel mogelijk worden voorkomen. In Nederland is het sturen op standaarden geformaliseerd in Forum Standaardisatie, die veel energie stopt in het bepalen en aanwijzen van standaarden die breed zouden moeten worden ingezet.</tr><tr><td class="convertlinks no-margin" style="white-space:pre-wrap"><a href="..\elements\id-a3ff1bdac53d4cf28526f9f3f360ffcf.html">Gegevens die kunnen worden gedeeld zijn vindbaar, toegankelijk, interoperabel en herbruikbaar</a></td><td class="convertlinks no-margin" style="white-space:pre-wrap">Hergebruik van gegevens leidt tot meer transparantie, efficiëntie en innovatie. Voor het kunnen hergebruiken van gegevens zijn hun vindbaarheid, toegankelijkheid, interoperabiliteit en herbruikbaarheid zoals bedoeld in de FAIR-principes essentieel. Zij zorgen ervoor dat anderen in staat zijn om te begrijpen wat eigenschappen van de gegevens zijn, wat ze betekenen en of ze bruikbaar zijn voor hun eigen doeleinden. Ze zorgen er ook voor dat de gegevens eenvoudig verkregen kunnen worden.</tr><tr><td class="convertlinks no-margin" style="white-space:pre-wrap"><a href="..\elements\id-775ff29c8bb84763b6706c9a4a4f5951.html">Het (near) real-time ophalen van gegevens vindt plaats via API’s</a></td><td class="convertlinks no-margin" style="white-space:pre-wrap">API’s zijn inmiddels de breed geaccepteerde wijze voor het ontsluiten van gegevens. Ze maken het eenvoudig om gegevens (near) real-time te delen mechanisme om, gebaseerd op web-standaarden. Dit mechanisme wordt inmiddels breed omarmd door gebruikersorganisaties en softwareleveranciers, waardoor integratie met beperkte inspanning mogelijk is. Met API’s is het ook mogelijk om gegevens bij de bron op te halen, pas wanneer de gegevens nodig zijn. Ze maken het ook mogelijk om heel gericht specifieke gegevens op te vragen, en faciliteren daarmee dataminimalisatie. Het gegarandeerd afleveren van gegevens vraagt andere mechanismen die niet standaard worden geboden in RESTful API’s. Dat geldt ook voor het notificeren over gebeurtenissen, die ook andere eisen stelt aan de communicatiemechanismen.</tr><tr><td class="convertlinks no-margin" style="white-space:pre-wrap"><a href="..\elements\id-fdc34994691d4929afd8cf5ae9424c2e.html">Metagegevens zijn aan elkaar verbonden</a></td><td class="convertlinks no-margin" style="white-space:pre-wrap">Gegevens hebben metagegevens nodig om betekenis te krijgen en bruikbaar te zijn. Er zijn allerlei soorten metagegevens die verschillende aspecten van gegevens modelleren, zoals metagegevens die de betekenis beschrijven, metagegevens die de structuur beschrijven en metagegevens die beschrijven welke eenheden van gegevens beschikbaar zijn. Dit soort metagegevens moeten in relatie tot elkaar geïnterpreteerd worden, om echt waardevol te zijn. Zo heb je bijvoorbeeld niet zoveel aan metagegevens over datasets als je niet weet van voor gegevens erin zitten, wat ze betekenen en welke kwaliteit ze hebben. Daarnaast zijn begrippen belangrijke metagegevens voor het vinden van gegevens, maar is het daarvoor wel nodig dat er naar ze gerefereerd wordt.</tr><tr><td class="convertlinks no-margin" style="white-space:pre-wrap"><a href="..\elements\id-aced087069994041ad53b3b141f12ee0.html">Metagegevens zijn beschikbaar als Linked Data</a></td><td class="convertlinks no-margin" style="white-space:pre-wrap">Het is belangrijk dat metagegevens aan elkaar verbonden zijn om maximaal context te geven aan gegevens en ze echt waardevol te maken. Praktisch is het daarvoor nodig om verbindingen te leggen tussen verschillende vormen van metagegevens. Dit vraagt allerlei afspraken, onder meer op het niveau van standaarden, om deze vorm van integratie mogelijk te maken. Linked Data standaarden zijn specifiek gericht op het verbinden van gegevens en bieden hier dus al afspraken en conventies voor. Daarnaast zijn ze geoptimaliseerd om gegevens te publiceren op het web, wat de plaats is waar metagegevens overheidsbreed beschikbaar zouden moeten zijn. Er zijn allerlei Linked Data standaarden die ook specifiek gericht zijn op metagegevens, zoals standaarden voor het beschrijven van begrippen, gegevensmodellen, regels, datasets, gegevensdiensten en provenance. Dit biedt een rijke basis voor integrale metagegevens.</tr></tbody></table><p style="font-size:5px;text-align:right"></p></div></div></body></html>
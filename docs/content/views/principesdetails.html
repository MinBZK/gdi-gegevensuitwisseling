<html class="frame"><head><meta http-equiv="Content-Type" content="text/html;charset=utf-8"><title>Principes</title><script type="text/javascript" src="../../lib/jquery/js/jquery-1.11.2.min.js"></script><link type="text/css" rel="stylesheet" href="../../lib/bootstrap/css/bootstrap.min.yeti.css"><script type="text/javascript" src="../../lib/bootstrap/js/bootstrap-3.3.2.min.js"></script><link type="text/css" rel="stylesheet" href="../../lib/bootstrap/css/bootstrap.min.yeti.css"><link type="text/css" rel="stylesheet" href="../../css/model.css"><script type="text/javascript" src="../../js/frame2.js"></script></head><body><div class="panel panel-default root-panel"><div class="panel-heading root-panel-heading"><b>Principes</b></div><div class="panel-body root-panel-body"><b>Burgers en organisaties zijn soeverein over hun eigen gegevens</b><br><br><table class="table table-striped table-hover table-condensed"><tbody><tr><td width=200>Omschrijving</td><td class="convertlinks no-margin" style="white-space:pre-wrap">Het is belangrijk dat burgers en organisaties zelf een verantwoordelijkheid hebben in het bepalen van de gegevens die worden uitgewisseld, voor welk doel en dat ze inzicht hebben in welke uitwisselingen hebben plaatsgevonden. Dit is een kerngedachte achter de Europese dataspaces. Alle partijen hebben er uiteindelijk belang dat gegevens rechtmatig worden uitgewisseld en dat ze correct en actueel zijn. Organisaties willen hun economische en intellectuele eigendommen beschermen. Voor burgers zijn rechten voor de uitwisseling van persoonsgegevens voor een deel al geborgd in bijvoorbeeld de AVG. Vanuit de AVG is ook belangrijk dat burgers expliciet toestemming geven voor gebruik van hun gegevens als hiervoor geen wettelijke grondslag is. Dit staat los van dat ze zichzelf ook kunnen laten vertegenwoordigen middels een machtiging. In de nieuwe eIDAS-verordening worden aan burgers en organisaties verdergaande rechten gegeven, waarbij ze de mogelijkheid krijgen om zelf gegevens via eigen wallets te verstrekken aan partijen. </td></tr><tr><td>Implicaties</td><td class="convertlinks no-margin" style="white-space:pre-wrap">Organisaties maken expliciet welke uitwisselafspraken zoals gebruiksbeperkingen -rechten en -plichten van toepassing zijn op hun gegevens.<br>Er is een proces dat controleert of afnemers van gegevens voldoen aan de aan de uitwisselafspraken zoals beschreven door de aanbieder.<br>Uitwisselingen van gegevens worden expliciet getoetst aan wettelijke grondslagen.<br>Als er geen wettelijke basis is voor het uitwisselen van gegevens, dan wordt gebruikers gevraagd of ze deze zelf willen leveren of dat ze toestemming geven om ze te halen bij andere organisaties.<br>De toestemming voor het uitwisselen van gegevens kan eenvoudig worden ingetrokken.<br>Organisaties bieden burgers de mogelijkheid om hun gegevens te downloaden en te voorzien van een waarmerk, zodat ze deze zelf kunnen delen met partijen of opnemen in hun wallet.<br>Gebruikers kunnen hun gegevens inzien en hebben inzicht in wanneer, met wie en waarom hun gegevens zijn uitgewisseld.<br></td></tr><tr><td>Relatie met bedrijfsfuncties</td><td class="convertlinks no-margin" style="white-space:pre-wrap"><a href="..\elements\id-80e3338ec5a94dc4a0bab92c6d9b286a.html">Organiseren gegevensuitwisseling</a> is gerelateerd aan  [...] <br></td></tr></tbody></table><b>De kwaliteit van gegevens en gegevensdiensten is afgestemd op het gebruik</b><br><br><table class="table table-striped table-hover table-condensed"><tbody><tr><td width=200>Omschrijving</td><td class="convertlinks no-margin" style="white-space:pre-wrap">Het is belangrijk dat mensen beschikken over gegevens en gegevensdiensten die optimaal aansluiten bij hun eigen behoeften en gebruik. Daarbij is de kunst om een balans te vinden tussen kwaliteit en kosten. Een hele hoge kwaliteit leidt al snel tot onacceptabele kosten. De vraag is dus vooral wat nodig is in een specifieke context. Is het acceptabel dat gegevens een dag oud zijn? Is het acceptabel dat het ophalen of analyseren van gegevens meer dan een paar seconden duurt of soms een paar uur niet beschikbaar is? Door het kopiëren van gegevens krijg je met een hogere zekerheid een sneller antwoord, maar gaat de actualiteit van de gegevens omlaag en stijgen vaak de kosten. Dit vraagt dus vooral bewuste afwegingen.</td></tr><tr><td>Implicaties</td><td class="convertlinks no-margin" style="white-space:pre-wrap">De eisen die worden gesteld aan de kwaliteit van gegevens en gegevensdiensten worden expliciet gemaakt in elke gebruikscontext.<br>De huidige kwaliteit van gegevens en gegevensdiensten wordt expliciet gemeten en inzichtelijk gemaakt in de metadata, op een voor afnemers begrijpelijke wijze.<br>Aanbieders van gegevens en/of gegevensdiensten kunnen meerdere serviceniveaus aanbieden, als dat relevant is vanuit het gebruik.<br>Als er een verschil is tussen de eisen die worden gesteld vanuit gebruik en de huidige kwaliteit dan vindt hierover afstemming tussen aanbieder en afnemer plaats en wordt een afweging tussen kosten en baten gemaakt.<br>Als het raadplegen van gegevens direct bij de bron past bij de eisen vanuit gebruik, dan wordt er geen kopie gemaakt van gegevens.<br>Als een kopie toch nodig blijkt dan wordt deze bij voorkeur centraal ingericht met hoge serviceniveaus, zodat decentrale kopieën worden vermeden en kosten worden geminimaliseerd.<br></td></tr><tr><td>Relatie met bedrijfsfuncties</td><td class="convertlinks no-margin" style="white-space:pre-wrap"><a href="..\elements\id-0da09931f8ac4b368c786703913087bf.html">Aanbieden gegevens</a> is gerelateerd aan  [...] <br></td></tr></tbody></table><b>De kwaliteit van gegevens is beschreven conform het NORA raamwerk gegevenskwaliteit</b><br><br><table class="table table-striped table-hover table-condensed"><tbody><tr><td width=200>Omschrijving</td><td class="convertlinks no-margin" style="white-space:pre-wrap">Het is belangrijk dat de kwaliteit van gegevens inzichtelijk is zodat afnemers begrijpen of dit aansluit bij hun eigen gebruik. Door de naamgeving en inhoud van dimensies voor gegevenskwaliteit te standaardiseren, zijn deze beter begrijpelijk voor afnemers. Het NORA raamwerk gegevenskwaliteit is gebaseerd op wereldwijde ISO standaarden, breed afgestemd binnen de Nederlandse overheid en is ook de basis voor het Federatief Datastelsel.</td></tr><tr><td>Implicaties</td><td class="convertlinks no-margin" style="white-space:pre-wrap">In de metagegevens van datasets zijn beschrijvingen van de normen en gerealiseerde kwaliteit beschreven conform de structuur van het NORA raamwerk gegevenskwaliteit.<br>Er is liefst ook een machineleesbare versie van de kwaliteit van de gegevens beschikbaar conform de DQV standaard.<br></td></tr><tr><td>Relatie met bedrijfsfuncties</td><td class="convertlinks no-margin" style="white-space:pre-wrap"><a href="..\elements\id-e8e0fadbd63b479d95144f268ac1d2af.html">Beheren metagegevens</a> is gerelateerd aan  [...] <br></td></tr></tbody></table><b>De vastlegging van metagegevens is een integraal onderdeel van bedrijfsprocessen</b><br><br><table class="table table-striped table-hover table-condensed"><tbody><tr><td width=200>Omschrijving</td><td class="convertlinks no-margin" style="white-space:pre-wrap">Metagegevens worden vaak niet goed vastgelegd omdat gebruikers het nut ervan niet goed begrijpen of omdat het teveel inspanning kost om ze vast te leggen. Als het vastleggen van metagegevens een integraal onderdeel is van het werk en ze zoveel mogelijk geautomatiseerd worden afgeleid dan is de kans het grootst dat ze toch worden vastgelegd.</td></tr><tr><td>Implicaties</td><td class="convertlinks no-margin" style="white-space:pre-wrap">Er wordt per gebruikscontext expliciet nagedacht welke metagegevens kritisch zijn.<br>Metagegevens worden zoveel mogelijk geautomatiseerd afgeleid uit de context.<br>Het vastleggen van metagegevens is geïntegreerd in de reguliere applicaties waar gebruikers mee werken.<br></td></tr><tr><td>Relatie met bedrijfsfuncties</td><td class="convertlinks no-margin" style="white-space:pre-wrap"><a href="..\elements\id-e8e0fadbd63b479d95144f268ac1d2af.html">Beheren metagegevens</a> is gerelateerd aan  [...] <br></td></tr></tbody></table><b>Er wordt expliciet gestuurd op standaarden voor gegevensuitwisseling</b><br><br><table class="table table-striped table-hover table-condensed"><tbody><tr><td width=200>Omschrijving</td><td class="convertlinks no-margin" style="white-space:pre-wrap">Het tot stand brengen  van uitwisseling van gegevens kost vaak veel inspanning, doordat gegevens ontworpen zijn in een eigen context en er allerlei vertalingen nodig om ze bruikbaar te maken in een andere context. Door gebruik te maken van uitwisselstandaarden wordt de variatie beperkt en zijn er minder vertalingen nodig. Standaarden zorgen er ook voor dat leveranciersafhankelijkheden zoveel mogelijk worden voorkomen. In Nederland is het sturen op standaarden geformaliseerd in Forum Standaardisatie, die veel energie stopt in het bepalen en aanwijzen van standaarden die breed zouden moeten worden ingezet.</td></tr><tr><td>Implicaties</td><td class="convertlinks no-margin" style="white-space:pre-wrap">De standaarden op de “pas toe, of leg uit” lijst van Forum Standaardisatie worden als eis meegegeven bij de selectie of ontwikkeling van systemen en gegevensuitwisselingen.<br>De standaarden op de lijst van aanbevolen standaarden worden serieus overwogen.<br>Als er in een specifieke context geen toepasbare standaarden op de lijsten van Forum Standaardisatie staan, dan wordt gebruik gemaakt van internationale standaarden, of anders nationale standaarden.<br>Bij gegevensuitwisselingen waarbij meerdere partijen betrokken zijn, wordt een standaard gegevensmodel opgesteld waaraan alle partijen conformeren.<br></td></tr><tr><td>Relatie met bedrijfsfuncties</td><td class="convertlinks no-margin" style="white-space:pre-wrap"><a href="..\elements\id-0da09931f8ac4b368c786703913087bf.html">Aanbieden gegevens</a> is gerelateerd aan  [...] <br><a href="..\elements\id-e8e0fadbd63b479d95144f268ac1d2af.html">Beheren metagegevens</a> is gerelateerd aan  [...] <br><a href="..\elements\id-592dc350d1034ca280d27157e17ba09d.html">Controleren en vertalen gegevens</a> is gerelateerd aan  [...] <br></td></tr></tbody></table><b>Gegevens die kunnen worden gedeeld zijn vindbaar, toegankelijk, interoperabel en herbruikbaar</b><br><br><table class="table table-striped table-hover table-condensed"><tbody><tr><td width=200>Omschrijving</td><td class="convertlinks no-margin" style="white-space:pre-wrap">Hergebruik van gegevens leidt tot meer transparantie, efficiëntie en innovatie. Voor het kunnen hergebruiken van gegevens zijn hun vindbaarheid, toegankelijkheid, interoperabiliteit en herbruikbaarheid zoals bedoeld in de FAIR-principes essentieel. Zij zorgen ervoor dat anderen in staat zijn om te begrijpen wat eigenschappen van de gegevens zijn, wat ze betekenen en of ze bruikbaar zijn voor hun eigen doeleinden. Ze zorgen er ook voor dat de gegevens eenvoudig verkregen kunnen worden.</td></tr><tr><td>Implicaties</td><td class="convertlinks no-margin" style="white-space:pre-wrap">Gegevens zijn voorzien van metagegevens, die zijn gepubliceerd in relevante catalogi zoals data.overheid.nl, het Nationaal Geo Register en de stelselcatalogus (vindbaar).<br>Gegevens en hun metagegevens zijn voorzien van wereldwijd unieke en stabiele identificaties (vindbaar).<br>Gegevens kunnen worden benaderd via standaard, open en algemeen implementeerbare protocollen (toegankelijk).<br>Gegevens zijn beschreven in een gegevensmodel waarin hun syntax en betekenis zijn gedefinieerd en dat beschikbaar is een gestandaardiseerd open formaat zoals MIM (interoperabel).<br>Metagegevens beschrijven gebruiksbeperkingen, -rechten en -plichten en de herkomst van de gegevens (herbruikbaar).<br></td></tr><tr><td>Relatie met bedrijfsfuncties</td><td class="convertlinks no-margin" style="white-space:pre-wrap"><a href="..\elements\id-e8e0fadbd63b479d95144f268ac1d2af.html">Beheren metagegevens</a> is gerelateerd aan  [...] <br><a href="..\elements\id-0da09931f8ac4b368c786703913087bf.html">Aanbieden gegevens</a> is gerelateerd aan  [...] <br></td></tr></tbody></table><b>Gegevens worden gevalideerd voordat ze worden vastgelegd</b><br><br><table class="table table-striped table-hover table-condensed"><tbody><tr><td width=200>Omschrijving</td><td class="convertlinks no-margin" style="white-space:pre-wrap">Het valideren van gegevens borgt dat gegevens valide en consistent zijn en is daarmee een belangrijke maatregel voor het borgen van de kwaliteit van gegevens. Dit is met name relevant voor registraties omdat hiervan verwacht wordt dat zij consistent zijn en dat maatregelen zijn genomen met betrekking tot de kwaliteit van gegevens.</td></tr><tr><td>Implicaties</td><td class="convertlinks no-margin" style="white-space:pre-wrap">Registraties controleren minimaal de validiteit en consistentie van gegevens voordat ze worden geaccepteerd en vastgelegd.<br>Liefst worden validatiediensten ook los aangeboden zodat afnemers ook zelf kunnen controleren of gegevens voldoen, zonder ze direct ter verwerking aan te bieden.<br></td></tr><tr><td>Relatie met bedrijfsfuncties</td><td class="convertlinks no-margin" style="white-space:pre-wrap"><a href="..\elements\id-592dc350d1034ca280d27157e17ba09d.html">Controleren en vertalen gegevens</a> is gerelateerd aan  [...] <br></td></tr></tbody></table><b>Gegevensdiensten zijn voorzien van testvoorzieningen</b><br><br><table class="table table-striped table-hover table-condensed"><tbody><tr><td width=200>Omschrijving</td><td class="convertlinks no-margin" style="white-space:pre-wrap">Afnemers willen kunnen testen of gegevensdiensten doen wat ze ervan verwachten en ook werken in hun eigen gebruikscontext. Aanbieders kunnen afnemers ontzorgen door ervoor te zorgen dat wat afnemers hiervoor nodig hebben beschikbaar is. Het voorkomt ook dat alle afnemers hier zelf het wiel voor moeten uitvinden.</td></tr><tr><td>Implicaties</td><td class="convertlinks no-margin" style="white-space:pre-wrap">Aanbieders van gegevensdiensten bieden testfaciliteiten zoals een testomgeving, testdata en/of testscripts waar afnemers gebruik van kunnen maken.<br>Testfaciliteiten zijn representatief voor het daadwerkelijke gebruik van de gegevensdiensten.<br></td></tr><tr><td>Relatie met bedrijfsfuncties</td><td class="convertlinks no-margin" style="white-space:pre-wrap"><a href="..\elements\id-0da09931f8ac4b368c786703913087bf.html">Aanbieden gegevens</a> is gerelateerd aan  [...] <br></td></tr></tbody></table><b>Gegevensuitwisseling is federatief georganiseerd</b><br><br><table class="table table-striped table-hover table-condensed"><tbody><tr><td width=200>Omschrijving</td><td class="convertlinks no-margin" style="white-space:pre-wrap">Gegevensuitwisseling is in heel veel sectoren, domeinen en op allerlei niveaus relevant, die allemaal eigen eisen stellen. Het is daarom nodig om gegevensuitwisseling te clusteren en in sectoren en/of domeinen samen te werken en meer specifieke afspraken te maken. Dit is ook een intentie achter de data spaces zoals voorgesteld door de Europese Commissie. Samenwerkingen kunnen starten tussen twee partijen, maar hebben vaak de potentie om te groeien en andere partijen te betrekken. Voor het creëren van duurzame samenwerkingen is het afstemmen met andere mogelijke partijen belangrijk. Als wordt samengewerkt dan kunnen kosten en baten op een eerlijke manier worden gedeeld en kan worden geprofiteerd van schaalvoordeel. Hierdoor kunnen de drempels tot verdere samenwerking worden verlaagd voor nieuwe spelers.</td></tr><tr><td>Implicaties</td><td class="convertlinks no-margin" style="white-space:pre-wrap">Binnen sectoren en domeinen  wordt expliciete samenwerking gezocht tussen partijen die behoefte hebben aan dezelfde soorten gegevens.<br>Er wordt breed gekeken welke partijen nu en in de toekomst bij betrokken kunnen zijn bij gegevensuitwisseling in een specifieke sector of domein en er wordt ook afstemming met deze partijen georganiseerd.<br>Bij het ontwerpen van gegevensuitwisseling wordt expliciet rekening gehouden met eisen en wensen van toekomstige samenwerkingspartners.<br>Er wordt onderzocht of er binnen de context van specifieke sectoren of domeinen specifieke voorzieningen wenselijk zijn die gegevensuitwisseling kunnen vereenvoudigen.<br>Er zijn binnen specifieke sectoren of domeinen duidelijke en eerlijke afspraken wie waarvoor betaalt, zodat bepaalde partijen niet met onevenredig hoge kosten worden geconfronteerd.<br></td></tr><tr><td>Relatie met bedrijfsfuncties</td><td class="convertlinks no-margin" style="white-space:pre-wrap"><a href="..\elements\id-80e3338ec5a94dc4a0bab92c6d9b286a.html">Organiseren gegevensuitwisseling</a> is gerelateerd aan  [...] <br></td></tr></tbody></table><b>Het (near) real-time ophalen van gegevens vindt plaats via RESTful API’s</b><br><br><table class="table table-striped table-hover table-condensed"><tbody><tr><td width=200>Omschrijving</td><td class="convertlinks no-margin" style="white-space:pre-wrap">RESTful API’s zijn inmiddels de breed geaccepteerde wijze voor het ontsluiten van gegevens. Ze maken het eenvoudig om gegevens (near) real-time te delen mechanisme om, gebaseerd op web-standaarden. RESTful API's bieden geen standaard mechanismen voor het gegarandeerd afleveren van gegevens en passen niet goed op een gebeurtenisgedreven architectuurstijl.</td></tr><tr><td>Implicaties</td><td class="convertlinks no-margin" style="white-space:pre-wrap">Aanbieders realiseren gegevensdiensten voor het (near) real-time ophalen van gegevens als RESTful API’s, tenzij hele specifieke eisen worden gesteld vanuit de context of het gebruik van deze gegevens.<br>Alternatieve protocollen voor het ophalen van gegevens zoals GraphQL kunnen naast RESTful API’s worden aangeboden.<br>API’s worden kenbaar gemaakt in relevante catalogi zoals developer.overheid.nl, data.overheid.nl en/of het Nationaal Geo Register.<br>API’s voldoen aan de Nederlandse API-strategie en de REST API Design Rules.<br></td></tr><tr><td>Relatie met bedrijfsfuncties</td><td class="convertlinks no-margin" style="white-space:pre-wrap"><a href="..\elements\id-0da09931f8ac4b368c786703913087bf.html">Aanbieden gegevens</a> is gerelateerd aan  [...] <br></td></tr></tbody></table><b>Het is mogelijk om vermoedelijke fouten in registraties terug te melden</b><br><br><table class="table table-striped table-hover table-condensed"><tbody><tr><td width=200>Omschrijving</td><td class="convertlinks no-margin" style="white-space:pre-wrap">Het terugmelden van mogelijke fouten is een belangrijke maatregel voor het verhogen van de gegevenskwaliteit. Voor basisregistraties is het een wettelijke plicht om bij gerede twijfel aan de juistheid van gegevens dit aan de bronhouder terug te melden. Ook voor andere registraties is dit een belangrijke kwaliteitsverhogende maatregel.</td></tr><tr><td>Implicaties</td><td class="convertlinks no-margin" style="white-space:pre-wrap">Registraties bieden de mogelijkheid om vermoedelijke fouten in gegevens te melden.<br>Registraties bieden een terugkoppeling over de status en het resultaat van de melding.<br></td></tr><tr><td>Relatie met bedrijfsfuncties</td><td class="convertlinks no-margin" style="white-space:pre-wrap"><a href="..\elements\id-0da09931f8ac4b368c786703913087bf.html">Aanbieden gegevens</a> is gerelateerd aan  [...] <br></td></tr></tbody></table><b>Metagegevens zijn aan elkaar verbonden</b><br><br><table class="table table-striped table-hover table-condensed"><tbody><tr><td width=200>Omschrijving</td><td class="convertlinks no-margin" style="white-space:pre-wrap">Gegevens hebben metagegevens nodig om betekenis te krijgen en bruikbaar te zijn. Er zijn allerlei soorten metagegevens die verschillende aspecten van gegevens modelleren, zoals metagegevens die de betekenis beschrijven, metagegevens die de structuur beschrijven en metagegevens die beschrijven welke eenheden van gegevens beschikbaar zijn. Dit soort metagegevens moeten in relatie tot elkaar geïnterpreteerd worden, om echt waardevol te zijn. </td></tr><tr><td>Implicaties</td><td class="convertlinks no-margin" style="white-space:pre-wrap">Modelelementen in informatie- en gegevensmodellen zoals objecttypes en attribuutsoorten refereren expliciet naar de gedefinieerde begrippen die ze representeren.<br>In informatie- en gegevensmodellen wordt ook gerefereerd naar de beperkingsregels en afleidingsregels die van toepassing zijn.<br>Bij metagegevens over datasets zijn ook metagegevens beschikbaar over de objecttypen en attribuutsoorten van de in de dataset aanwezige gegevens.<br>Informatieobjecten zoals documenten en datasets zijn voorzien van begrippen zodat ze beter vindbaar zijn.<br>Bij de uitgewisselde gegevens is een verwijzing aanwezig naar het gebruikte schema.<br>Data-elementen in schema’s (zoals JSON schema’s en XML schema’s) verwijzen expliciet naar de objecttypen en attribuutsoorten die ze representeren.<br>Er is bij de documentatie van diensten of operaties in datadiensten beschreven welke beperkingsregels en afleidingsregels worden toegepast.<br></td></tr><tr><td>Relatie met bedrijfsfuncties</td><td class="convertlinks no-margin" style="white-space:pre-wrap"><a href="..\elements\id-e8e0fadbd63b479d95144f268ac1d2af.html">Beheren metagegevens</a> is gerelateerd aan  [...] <br></td></tr></tbody></table><b>Metagegevens zijn begrijpelijk voor mensen</b><br><br><table class="table table-striped table-hover table-condensed"><tbody><tr><td width=200>Omschrijving</td><td class="convertlinks no-margin" style="white-space:pre-wrap">Gebruikers willen op basis van metagegevens bepalen wat gegevens betekenen voor hun eigen gebruik en moeten deze daarvoor kunnen begrijpen. Specialisten hebben daarnaast ook een verantwoordelijkheid voor het onderhouden van metagegevens, en moeten deze metagegevens dus ook kunnen begrijpen om ze te kunnen aanpassen. Bepaalde metagegevens worden gegenereerd uit andere (hoger liggende) metagegevens en zijn daarmee automatisch op een hoger niveau gedocumenteerd. </td></tr><tr><td>Implicaties</td><td class="convertlinks no-margin" style="white-space:pre-wrap">Metagegevens op alle niveaus zijn voorzien van een definitie en als dat niet voldoende is, ook van een aanvullende toelichting en/of voorbeelden.<br>Metagegevens zijn niet alleen beschikbaar in machineleesbare vorm, maar zijn voorzien van begrijpelijke documentatie.<br></td></tr><tr><td>Relatie met bedrijfsfuncties</td><td class="convertlinks no-margin" style="white-space:pre-wrap"><a href="..\elements\id-e8e0fadbd63b479d95144f268ac1d2af.html">Beheren metagegevens</a> is gerelateerd aan  [...] <br></td></tr></tbody></table><b>Metagegevens zijn beschikbaar als Linked Data</b><br><br><table class="table table-striped table-hover table-condensed"><tbody><tr><td width=200>Omschrijving</td><td class="convertlinks no-margin" style="white-space:pre-wrap">Het is belangrijk dat metagegevens aan elkaar verbonden zijn om maximaal context te geven aan gegevens en ze echt waardevol te maken. Praktisch is het daarvoor nodig om verbindingen te leggen tussen verschillende vormen van metagegevens. Linked Data standaarden zijn specifiek gericht op het verbinden van gegevens en zijn geoptimaliseerd om gegevens te publiceren op het web. Er zijn allerlei Linked Data standaarden die ook specifiek gericht zijn op metagegevens.</td></tr><tr><td>Implicaties</td><td class="convertlinks no-margin" style="white-space:pre-wrap">Metagegevens zijn beschikbaar in de wereldwijd veelgebruikte Linked Data vocabulaires voor metagegevens zoals SKOS, Dublin Core, RDFS, OWL, SHACL, DCAT, PROV-O, DQV, ODRL en IIIF. <br>Nederlandse standaarden voor metagegevens bieden (ook) een Linked Data vocabulaire, zoals dat ook is ontwikkeld voor bijvoorbeeld NL-SBB, MDTO, TOOI en MIM.<br>Voor wereldwijde standaarden voor metagegevens waarvoor geen Linked Data vocabulaires aanwezig zijn wordt een standaard Nederlandse vocabulaire ontwikkeld, zoals voor de OpenAPI Specification en ISO 19115.<br>Op de raakvlakken tussen de standaarden wordt middels webadressen (IRI’s) verwezen naar gerelateerde metadatastandaarden.<br>Metagegevens worden gepubliceerd in landelijke catalogi zoals data.overheid.nl, developer.overheid.nl en de stelselcatalogus, die deze (ook) als Linked Data ontsluiten.<br></td></tr><tr><td>Relatie met bedrijfsfuncties</td><td class="convertlinks no-margin" style="white-space:pre-wrap"><a href="..\elements\id-e8e0fadbd63b479d95144f268ac1d2af.html">Beheren metagegevens</a> is gerelateerd aan  [...] <br></td></tr></tbody></table><b>Persoonsgegevens zijn beschermd bij het uitwisselen van gegevens</b><br><br><table class="table table-striped table-hover table-condensed"><tbody><tr><td width=200>Omschrijving</td><td class="convertlinks no-margin" style="white-space:pre-wrap">Het is belangrijk om te voldoen aan eisen rondom privacy en informatiebeveiliging bij het uitwisselen van gegevens. Daarbij vragen met name persoonsgegevens aandacht. Privacy is wettelijk geborgd in de Algemene Verordening Gegevenbescherming. Overheidsorganisaties dienen daarnaast hun informatiebeveiliging op orde te hebben. </td></tr><tr><td>Implicaties</td><td class="convertlinks no-margin" style="white-space:pre-wrap">Gegevensdiensten die persoonsgegevens ontsluiten (inclusief notificaties) zijn voorzien van mechanismen voor authenticatie, autorisatie en encryptie.<br>In queryparameters van gegevensdiensten worden persoonsgegevens versleuteld of gepseudonimiseerd.<br>Waar nodig en mogelijk wordt gebruik gemaak van Privacy Enhancing Technologies om privacy te borgen.<br></td></tr><tr><td>Relatie met bedrijfsfuncties</td><td class="convertlinks no-margin" style="white-space:pre-wrap"><a href="..\elements\id-0da09931f8ac4b368c786703913087bf.html">Aanbieden gegevens</a> is gerelateerd aan  [...] <br></td></tr></tbody></table><b>Registraties bieden historische gegevens aan</b><br><br><table class="table table-striped table-hover table-condensed"><tbody><tr><td width=200>Omschrijving</td><td class="convertlinks no-margin" style="white-space:pre-wrap">Registraties zijn de formele bron voor de gegevens die ze beheren. Sector- en basisregistraties zijn een belangrijke basis voor de Nederlandse overheid en er zal op allerlei manieren aan worden gerefereerd. Het is belangrijk dat er geen discussie kan ontstaan over welke gegevens er op een bepaald moment onderdeel waren van de registratie, ook in juridische zin.</td></tr><tr><td>Implicaties</td><td class="convertlinks no-margin" style="white-space:pre-wrap">Registraties houden de formele historie bij van hun gegevens.<br>Registraties bieden de mogelijkheid om historische gegevens op te vragen.<br>Registraties bieden liefst ook de mogelijkheid de formele historie (near) real-time te bevragen.<br></td></tr><tr><td>Relatie met bedrijfsfuncties</td><td class="convertlinks no-margin" style="white-space:pre-wrap"><a href="..\elements\id-0da09931f8ac4b368c786703913087bf.html">Aanbieden gegevens</a> is gerelateerd aan  [...] <br></td></tr></tbody></table><b>Registraties kunnen notificeren over wijzigingen</b><br><br><table class="table table-striped table-hover table-condensed"><tbody><tr><td width=200>Omschrijving</td><td class="convertlinks no-margin" style="white-space:pre-wrap">Registraties zijn de formele bron voor de gegevens die ze beheren. Afnemers houden liefst zelf geen kopie van deze gegevens bij, maar zijn wel afhankelijk van wijzigingen die erin optreden omdat zij hier zelf op moeten acteren.</td></tr><tr><td>Implicaties</td><td class="convertlinks no-margin" style="white-space:pre-wrap">Registraties kunnen notificaties verstrekken als gegevens wijzigen, op basis van door afnemers aangegeven criteria.<br>Registraties kunnen ook notificaties verstrekken als historische gegevens wijzigen (iets dat liefst niet gebeurt, maar in uitzonderlijke gevallen toch kan optreden)<br>Registraties kunnen ook op basis van selectiecriteria eerder opgetreden wijzigen verstrekken.<br>Registraties borgen de aflevering van notificaties bij afnemers.<br>Notificaties zijn liefst gebaseerd op het NL GOV Profile voor CloudEvents en de bijbehorende richtlijnen.<br></td></tr><tr><td>Relatie met bedrijfsfuncties</td><td class="convertlinks no-margin" style="white-space:pre-wrap"><a href="..\elements\id-0da09931f8ac4b368c786703913087bf.html">Aanbieden gegevens</a> is gerelateerd aan  [...] <br></td></tr></tbody></table><b>Uitwisseling van niet publieke gegevens wordt expliciet overeengekomen</b><br><br><table class="table table-striped table-hover table-condensed"><tbody><tr><td width=200>Omschrijving</td><td class="convertlinks no-margin" style="white-space:pre-wrap">Op het moment dat gegevens niet publiek beschikbaar zijn, dan zijn er voorwaarden die expliciet overeen moeten worden gekomen tussen aanbieders en afnemers. Pas na uitdrukkelijke overeenstemming tussen aanbieder en afnemer is er voldoende zekerheid dat aan de voorwaarden zal worden voldaan.</td></tr><tr><td>Implicaties</td><td class="convertlinks no-margin" style="white-space:pre-wrap">Aanbieders van gegevens beschrijven hun voorwaarden zoals de van toepassing zijnde gebruiksbeperkingen, -rechten en -plichten expliciet.<br>Aanbieders van niet publieke gegevens sluiten een gegevensleveringsovereenkomst met afnemers.<br>Aanbieders van niet publieke gegevens controleren expliciet of afnemers voldoen aan bepaalde voorwaarden en weigeren anders de levering.<br></td></tr><tr><td>Relatie met bedrijfsfuncties</td><td class="convertlinks no-margin" style="white-space:pre-wrap"><a href="..\elements\id-80e3338ec5a94dc4a0bab92c6d9b286a.html">Organiseren gegevensuitwisseling</a> is gerelateerd aan  [...] <br></td></tr></tbody></table><p style="font-size:5px;text-align:right"></p></div></div></body></html>
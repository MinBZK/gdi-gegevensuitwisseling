<html class="frame"><head><meta http-equiv="Content-Type" content="text/html;charset=utf-8"><title>Wetten</title><script type="text/javascript" src="../../lib/jquery/jquery.min.js"></script><link type="text/css" rel="stylesheet" href="../../lib/bootstrap/css/bootstrap.min.yeti.css"><script type="text/javascript" src="../../lib/bootstrap/js/bootstrap-3.3.2.min.js"></script><link type="text/css" rel="stylesheet" href="../../lib/bootstrap/css/bootstrap.min.yeti.css"><link type="text/css" rel="stylesheet" href="../../css/model.css"><script type="text/javascript" src="../../js/frame2.js"></script></head><body><div class="panel panel-default root-panel"><div class="panel-heading root-panel-heading"><b>Wetten</b></div><div class="panel-body root-panel-body"><table class="table table-striped table-hover table-condensed"><tbody><tr><td width=200>Naam</td><td class="convertlinks no-margin" style="white-space:pre-wrap">Omschrijving</td></tr><tr><td class="convertlinks no-margin" style="white-space:pre-wrap"><a href="..\elements\id-c75665ba49394a4294c94a56219c24b1.html">A European strategy for data</a></td><td class="convertlinks no-margin" style="white-space:pre-wrap">Vanuit de Europese strategie voor data wil de Commissie de ontwikkeling van gemeenschappelijke Europese dataruimtes in strategische economische sectoren en gebieden van algemeen belang bevorderen. Deze sectoren of domeinen zijn die waar het gebruik van data een systemische impact zal hebben op het hele ecosysteem, maar ook op burgers. De EU-brede dataspace is waar alle aspecten uit de hiervoor genoemde DGA, DA en Open datarichtlijn tot praktische uitdrukking komen.

In de visie van de Europese strategie voor gegevens is de totstandbrenging van gemeenschappelijke, interoperabele gegevensruimten in de hele EU in strategische sectoren gericht op het wegnemen van juridische en technische belemmeringen voor het delen van gegevens door de nodige instrumenten en infrastructuren te combineren en vertrouwenskwesties aan te pakken door middel van gemeenschappelijke regels. Een gemeenschappelijke Europese gegevensruimte brengt relevante gegevensinfrastructuren en governancekaders samen om het poolen en delen van gegevens te vergemakkelijken.</tr><tr><td class="convertlinks no-margin" style="white-space:pre-wrap"><a href="..\elements\id-b2350f245f0e472ca56711a420819300.html">Data Act</a></td><td class="convertlinks no-margin" style="white-space:pre-wrap">De Data Act beschrijft wie waarde kan creëren uit data en onder welke voorwaarden. Het voorstel beoogt het gebruik van data te bevorderen en te verzekeren dat de waarde uit data gelijkwaardiger wordt verdeeld over de partijen die deelnemen aan de data-economie. De act geeft een reeks essentiële vereisten om interoperabiliteit mogelijk te maken tussen dataspaces en data verwerkende diensten. Zo moeten data inhoud, structuur, licenties, verzamel-methode, kwaliteit en onzekerheden gedocumenteerd zijn, evenals datastructuren, formaten, classificaties, API-beschrijvingen etc. De EC kan verdere regels stellen t.a.v. interoperabiliteit, ook voor bepaalde sectoren. De EC kan standaarden vereisen, en (internationale) standaarden adopteren en verplicht stellen, niet alleen t.a.v. data maar ook bijvoorbeeld t.a.v. architectuur, technische standaarden en federatie van clouddiensten t.b.v. de Europese dataspace(s). De regels streven interoperabiliteit en portabiliteit na op zowel transport, syntactisch, semantisch, beleid en gedragsniveau.</tr><tr><td class="convertlinks no-margin" style="white-space:pre-wrap"><a href="..\elements\id-e5b5861486f744d799a8e6109841c962.html">Data Governance Act</a></td><td class="convertlinks no-margin" style="white-space:pre-wrap">Deze verordening is het eerste wetgevend voorstel uit de Europese datastrategie en heeft als doel databeschikbaarheid voor hergebruik in de EU te faciliteren door vertrouwen in data-tussen-personen te vergroten en datadeelmechanismes in de EU te versterken. De verordening heeft vier hoofdonderdelen: hergebruik van beschermde data in het beheer van openbare lichamen, voorwaarden voor datadeeldiensten, data-altruïsme en een Europese Data Innovatie Raad. Daarnaast gaat de verordening in op handhaving en toezicht en de internationale datastromen die verbonden zijn aan bovenstaande onderdelen.</tr><tr><td class="convertlinks no-margin" style="white-space:pre-wrap"><a href="..\elements\id-dbd9f896a8c844959690b99749f4aea5.html">General Data Protection Regulation</a></td><td class="convertlinks no-margin" style="white-space:pre-wrap">Deze verordening standaardiseert de regels voor de verwerking van persoonsgegevens door particuliere bedrijven en overheidsinstanties in de Europese Unie. Het doel van de verordening is het garanderen van de bescherming van persoonsgegevens binnen de Europese Unie en het waarborgen van het vrije verkeer van gegevens binnen de Europese interne markt. De verordening heeft rechtstreekse werking en hoeft niet geïmplementeerd te worden in de Nederlandse wetgeving. In Nederland staat de verordening bekend als de Algemene Verordening Gegevensbescherming (AVG).</tr><tr><td class="convertlinks no-margin" style="white-space:pre-wrap"><a href="..\elements\id-f8d0d4e8674c47e5bad5665dede9d82e.html">Open Data Directive</a></td><td class="convertlinks no-margin" style="white-space:pre-wrap">De publieke sector in de EU-lidstaten produceert grote hoeveelheden data, zoals meteorologische gegevens, digitale kaarten, statistieken en juridische informatie. Die informatie is waardevol voor de digitale economie. Ze wordt niet alleen gebruikt als waardevolle grondstof voor de productie van op gegevens gebaseerde diensten en toepassingen, maar zorgt ook voor meer efficiëntie bij de levering van particuliere en openbare diensten en voor een beter onderbouwde besluitvorming. Daarom ijvert de EU reeds jaren voor het hergebruik van overheidsinformatie. In de open data directive is ingezet op het volledig kunnen benutten van het potentieel van overheidsinformatie ten behoeve van de Europese economie en samenleving door de richtlijn aan te passen aan de nieuwste ontwikkelingen op het gebied van databeheer en -gebruik.

De wet hergebruik overheidsinformatie is de Nederlandse vertaling van de Open Data Directive. Het bevat regels inzake non-discriminatie, tariferingsbeginselen, exclusiviteitsregelingen, transparantie, licenties en praktische hulpmiddelen die ervoor moeten zorgen dat overheidsinformatie kan worden opgezocht en hergebruikt. In een nieuwe verplichting om het hergebruik van algemeen toegankelijke overheidsgegevens mogelijk te maken, is de uitbreiding van de werkingssfeer van de richtlijn tot documenten van openbare bibliotheken, musea en archieven, en standaardregels om de vergoedingen te beperken tot de marginale kosten voor de reproductie, de verstrekking en de verspreiding van informatie toegevoegd en openbare instanties werden verplicht transparantie te bieden over de regels en voorwaarden die zij hanteren.</tr><tr><td class="convertlinks no-margin" style="white-space:pre-wrap"><a href="..\elements\id-c1ce30891ce64e08ae67b0695bff29f1.html">Single Digital Gateway</a></td><td class="convertlinks no-margin" style="white-space:pre-wrap">De SDG moet ervoor zorgen dat iedereen in de EU op dezelfde manier toegang heeft tot digitale overheidsdienstverlening. In de SDG-verordening staat welke informatie en procedures online aangeboden moeten worden en vanaf wanneer dat moet worden gedaan. De SDG-verordening is in oktober 2018 aangenomen door het Europees Parlement. Daarmee heeft Nederland de wettelijke verplichting gekregen om de verordening uit te voeren. Bij het verlenen van toegang tot procedures is het Once-Only Principe (Eenmaligheidsbeginsel) van belang. zodat burgers, instellingen en bedrijven bepaalde informatie slechts één keer hoeven aan te leveren aan overheidsorganisaties. </tr><tr><td class="convertlinks no-margin" style="white-space:pre-wrap"><a href="..\elements\id-99bf3cca827844d486ea7769c6179289.html">eIDAS 2.0</a></td><td class="convertlinks no-margin" style="white-space:pre-wrap">Met dit voorstel wil de EC de EU-verordening nr. 910/2014 (de eIDAS-verordening) wijzigen. De afkorting eIDAS staat voor ‘electronic IDentities And Trust Services’. De Europese Unie wil met de verordening Europees kader voor een digitale identiteit regelen dat het makkelijker en veiliger wordt om binnen Europa online zaken te regelen, er wordt beoogd: 
• om toegang tot sterk beveiligde en betrouwbare elektronische identiteitsoplossingen te bieden; 
• dat openbare en particuliere diensten betrouwbare en veilige digitale- identiteitsoplossingen kunnen gebruiken; 
• dat natuurlijke en rechtspersonen digitale-identiteitsoplossingen kunnen gebruiken; 
• dat deze oplossingen verbonden zijn met een reeks attributen en dat daarmee identiteitsgegevens gericht kunnen worden gedeeld, binnen de grenzen van hetgeen voor de gevraagde specifieke dienst nodig is; 
• dat gekwalificeerde vertrouwensdiensten in de EU worden aanvaard en dat gelijke voorwaarden gelden voor de verlening daarvan. </tr><tr><td class="convertlinks no-margin" style="white-space:pre-wrap"><a href="..\elements\id-9e0f42b0a10c495cb1e773c19e68d965.html">ePrivacy verordening</a></td><td class="convertlinks no-margin" style="white-space:pre-wrap">Bij deze verordening worden regels vastgesteld betreffende de bescherming van de fundamentele rechten en vrijheden van rechtspersonen bij het aanbieden en gebruiken van de elektronische-communicatiediensten, en met name hun recht op eerbiediging van communicatie. De ePrivacy Verordening is een aanvulling op de Algemene verordening gegevensbescherming (AVG). De ePrivacy verordening zal de ePrivacy Richtlijn vervangen. De ePrivacy Richtlijn is in Nederland omgezet in de Telecommunicatiewet.</tr></tbody></table><p style="font-size:5px;text-align:right"></p></div></div></body></html>
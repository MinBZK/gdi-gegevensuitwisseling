<archimate:Representation
    xmlns:archimate="http://www.archimatetool.com/archimate"
    name="Verdieping: metagegevens"
    id="id-b7da2fb1fe314dbfb7d025d2f1a07035"
    documentation="&lt;p>In dit deel van de architectuur wordt een verdieping gegeven aan het thema metagegevens. Het start met een korte inleiding van het onderwerp en een overzicht van de belangrijkste objecten en de standaarden die daarbij van toepassing zijn. Vervolgens gaat het dieper in op specifieke vormen van metagegevens die extra aandacht vragen in de context van gegevensuitwisseling: modellen, metagegevens over gegevenskwaliteit, voorwaarden,  overeenkomsten en de herkomst van gegevens.&lt;/p>&#xD;&#xA;&lt;h3>Inleiding&lt;/h3>&#xD;&#xA;&lt;p>Metagegevens zijn gegevens over gegevens en helpen je om bepaalde aspecten van de gegevens beter te begrijpen. Praktisch gezien kun je metagegevens zien als bijsluiter bij gegevens. Het onderscheid tussen gegevens en metagegevens is niet altijd zwart-wit; het is afhankelijk van de context en de rol die de gegevens spelen. Zo kunnen bijvoorbeeld gegevens over een persoon gebruikt worden om aan te geven wie de auteur is van een informatie-object en daarmee worden ze metagegevens. Er zijn allerlei vormen van metagegevens. De DAMA Data Management Body of Knowlegde (DMBoK) maakt onderscheid tussen business metagegevens, technische metagegevens en operationele metagegevens. Dit is een onderscheid dat vooral wordt gebruikt in de context van gestructureerde gegevens. In de context van archivering wordt ook wel het onderscheid gemaakt tussen beschrijvende metagegevens, structurele metagegevens en administratieve metagegevens. Er is eerder door een NORA werkgroep een &lt;a href=&quot;https://www.noraonline.nl/wiki/Visie_metadatamanagement&quot;>visie op metagegevens&lt;/a> opgesteld waarin meer algemene informatie over het onderwerp te lezen is. Onderdeel daarvan is ook een volwassenheidsmodel voor het omgaan met metagegevens.&lt;/p>&#xD;&#xA;&lt;p>In de context van gegevensuitwisseling is vooral interessant welke metagegevens worden uitgewisseld met andere organisaties. Daarbij spelen standaarden een cruciale rol. Ze zorgen ervoor dat afnemers eenvoudiger kunnen begrijpen welke gegevens het betreft. Er is een grote diversiteit aan standaarden die iets zeggen over metagegevens. De volgende figuur geeft een overzicht van gangbare standaarden, geplot op het bedrijfsobjectenmodel. Het geeft aan welke standaarden, voor het beschrijven van welke soort metagegevens relevant zijn. Op hoofdlijnen is het bedrijfsobjectenmodel een metadatamodel en het kan door organisaties ook als startpunt voor een eigen metadatamodel dienen. Een dergelijk model is belangrijk bij het inrichten van het beheer van metagegevens.&lt;/p>&#xD;&#xA;&lt;p>&lt;img src=&quot;https://minbzk.github.io/gdi-gegevensuitwisseling/images/metadatastandaarden.svg&quot;>&lt;/p>&#xD;&#xA;&lt;p>De voorgaande figuur geeft weer welke metagegevens en bijbehorende standaarden relevant zijn bij gegevensuitwisseling tussen overheidsorganisaties. Daarmee is direct het belang van metagegevens in de context van gegevensuitwisseling duidelijk. Er is een grote diversiteit aan metagegevens en standaarden belangrijk om ervoor te zorgen dat gegevensuitwisseling op een goede manier kan verlopen. Om dit goed te laten werken zijn ook de relaties tussen deze standaarden belangrijk. &#xD;&#xA;&lt;h3>Begrippen, informatie- en gegevensmodellen&lt;/h3>&#xD;&#xA;&lt;p>&#xD;&#xA;Als het gaat over de uitwisseling van gestructureerde gegevens, dan is het belangrijk om met modellen duidelijk te maken wat de betekenis en structuur van deze gegevens is. Er zijn allerlei modellen die daarbij relevant zijn. Een begrippenmodel beschrijft vooral de betekenis van woorden en is essentieel om ervoor te zorgen dat mensen elkaar begrijpen. Een conceptueel model is vooral een formele beschrijving van een domein, los van hoe dat in gegevens wordt vastgelegd. Logische modellen leggen de nadruk op het gebruik in informatiesystemen door het structureren van gegevens. Fysieke modellen leggen de nadruk op de vertaling naar implementatie en technologie. De volgende tabel geeft een meer gedetailleerde beschrijving van deze soorten modellen. De tabel is opgesteld door de werkgroep conceptueel modelleren, als onderdeel van de &lt;a href=&quot;https://www.mim-community.nl&quot;>community die hoort bij het Metamodel Informatie Modellering (MIM)&lt;/a>. In de tabel is zichtbaar welke aspecten typisch in welk soort modellen worden vastgelegd. &lt;/p>&#xD;&#xA;&lt;p>&#xD;&#xA;&lt;table class=&quot;table table-striped&quot;>&#xD;&#xA;&lt;tr>&lt;td valign=&quot;top&quot;>&lt;/td>&lt;td valign=&quot;top&quot;>&lt;b>Beschouwingsniveau I&lt;/b>&lt;/td>&lt;td valign=&quot;top&quot;>&lt;b>Beschouwingsniveau II&lt;/b>&lt;/td>&lt;td valign=&quot;top&quot;>&lt;b>Beschouwingsniveau III&lt;/b>&lt;/td>&lt;td valign=&quot;top&quot;>&lt;b>beschouwingsniveau IV&lt;/b>&lt;/td>&lt;/tr>&#xD;&#xA;&lt;tr>&lt;td valign=&quot;top&quot;>&lt;b>Voorkeursterm&lt;/b>&lt;/td>&lt;td valign=&quot;top&quot;>Begrippenmodel&lt;/td>&lt;td valign=&quot;top&quot;>Conceptueel informatiemodel&lt;/td>&lt;td valign=&quot;top&quot;>Logisch gegevensmodel&lt;/td>&lt;td valign=&quot;top&quot;>Technisch gegevensmodel&lt;/td>&lt;/tr>&#xD;&#xA;&lt;tr>&lt;td valign=&quot;top&quot;>&lt;b>Alternatieve termen&lt;/b>&lt;/td>&lt;td valign=&quot;top&quot;>Concept model, Thesaurus, Taxonomie, Business glossary&lt;/td>&lt;td valign=&quot;top&quot;>Ontologie, Kennismodel, Bedrijfsobjectenmodel&lt;/td>&lt;td valign=&quot;top&quot;>Logisch informatiemodel, Logisch datamodel&lt;/td>&lt;td valign=&quot;top&quot;>Technisch datamodel, Fysiek datamodel, Schema&lt;/td>&lt;/tr>&#xD;&#xA;&lt;tr>&lt;td valign=&quot;top&quot;>&lt;b>Doelgroep&lt;/b>&lt;/td>&lt;td valign=&quot;top&quot;>Iedereen&lt;/td>&lt;td valign=&quot;top&quot;>Expertgebruikers van informatiediensten&lt;/td>&lt;td valign=&quot;top&quot;>Ontwerpers van informatiediensten&lt;/td>&lt;td valign=&quot;top&quot;>Ontwikkelaars van informatiediensten&lt;/td>&lt;/tr>&#xD;&#xA;&lt;tr>&lt;td valign=&quot;top&quot;>&lt;b>Modelleertalen&lt;/b>&lt;/td>&lt;td valign=&quot;top&quot;>SKOS, SBVR&lt;/td>&lt;td valign=&quot;top&quot;>OWL, RDFS, UML (OO), OntoUML, ORM, CogNIAM, FCO-IM, ERD (conceptueel), ArchiMate&lt;/td>&lt;td valign=&quot;top&quot;>SHACL, UML (OO), ERD (logisch)&lt;/td>&lt;td valign=&quot;top&quot;>SQL DDL, JSON Schema, XML Schema, ER (fysiek/implementatie), programmeertaal&lt;/td>&lt;/tr>&#xD;&#xA;&lt;tr>&lt;td valign=&quot;top&quot;>&lt;b>Inhoud&lt;/b>&lt;/td>&lt;td valign=&quot;top&quot;>&lt;ul>&lt;li>Begrippen die worden gebruikt en herkenbaar zijn in het domein&lt;/li>&lt;li>Definities en toelichtingen van de termen die worden gebruikt voor de begrippen&lt;/li>&lt;li>Synoniemen/homoniemen en alternatieve schrijfwijzen van de begrippen zoals  afkortingen&lt;/li>&lt;li>Hiërarchische en associatieve relaties tussen de begrippen&lt;/li>&lt;li>Classificaties van de begrippen&lt;/li>&lt;li>Regels over het domein in natuurlijke taal in termen van de begrippen&lt;/li>&lt;/ul>&lt;/td>&lt;td valign=&quot;top&quot;>&lt;ul>&lt;li>Een formalisatie van dingen die bestaan in het domein&lt;/li>&lt;li>Eigenschappen van de dingen in het domein&lt;/li>&lt;li>Eigenschappen die (mogelijk in combinatie) dingen uniek identificeren&lt;/li>&lt;li>Naamgeving gericht op exactheid&lt;/li>&lt;li>Formele definities van de dingen en hun eigenschappen&lt;/li>&lt;li>Mogelijke waarden van eigenschappen (populaties van dingen)&lt;/li>&lt;li>Exacte relaties tussen de dingen&lt;/li>&lt;li>Regels over de dingen en hun eigenschappen in een (semi) formele taal&lt;/li>&lt;li>Uitspraken over de dingen en hun eigenschappen&lt;/li>&lt;/ul>&lt;/td>&lt;td valign=&quot;top&quot;>&lt;ul>&lt;li>Technologie-onafhankelijke beschrijving van gegevens&lt;/li>&lt;li>Clusters van gegevens&lt;/li>&lt;li>Individuele data-&#xD;&#xA;elementen binnen de gegevensclusters&lt;/li>&lt;li>Logische sleutels: identificaties die niet bestaan op conceptueel niveau&lt;/li>&lt;li>Naamgeving gericht op gebruik in ontwerpen&lt;/li>&lt;li>Beschrijvingen van de gegevens, die niet op hoger liggend niveau duidelijk zijn&lt;/li>&lt;li>Datatypes van de gegevens&lt;/li>&lt;li>Relaties tussen de gegevens&lt;/li>&lt;li>Regels over de gegevens en hun onderlinge relatie, mede op basis van kennis over hoe ze tot stand komen en worden gebruikt&lt;/li>&lt;li>Vastlegging van historie van gegevens&lt;/li>&lt;li>Vastlegging van gegevens t.b.v. herleidbaarheid en auditlogging&lt;/li>&lt;/ul>&lt;/td>&lt;td valign=&quot;top&quot;>&lt;ul>&lt;li>Technologie-specifieke representatie van gegevens als data&lt;/li>&lt;li>Technologie-specifieke datatypen&lt;/li>&lt;li>Technologie-specifieke identificaties van gegevens&lt;/li>&lt;li>Technologie-specifieke naamgeving van gegevens&lt;/li>&lt;li>Technische sleutels: technologie-specifieke representatie van logische sleutels&lt;/li>&lt;/ul>&lt;/td>&lt;/tr>&#xD;&#xA;&lt;/table>&#xD;&#xA;&lt;/p>&#xD;&#xA;&lt;p>Het opstellen van dit soort modellen is essentieel om op een professionele manier met gegevens om te gaan. Het zorgt ervoor dat de basis voor de gegevens is gelegd in de vorm van begrippen. Deze worden beschreven in wet- en regelgeving, en vormen de basis voor de inrichting van informatievoorziening. Middels wetanalyse worden alle begrippen en bedrijfsregels in de juridische teksten expliciet gemaakt, zodat er geen misverstand kan ontstaan over hun betekenis. Het maakt vooral kennis expliciet. Een verdere uitwerking daarvan in meer formele conceptuele modellen zorgt ervoor dat er geen misverstand kan ontstaan over de dingen en eigenschappen die onderdeel zijn van het domein. Een conceptueel model zegt strikt genomen nog niets over hoe gegevens eruit zien, beschrijft alleen het domein. Op het moment dat de informatievoorziening wordt ingericht, moet worden nagedacht over de structuren die nodig zijn bij het opslaan, uitwisselen en gebruiken van gegevens. Er moet ook worden nagedacht over de eenheden waarin gegevens worden verwerkt. Als de eenheden te groot of te klein zijn dan ontstaan er mogelijk performanceproblemen bij het gebruik van het informatiesysteem. Als de eenheden verkeerd worden gekozen dan wordt mogelijk onvoldoende invulling gegeven aan de informatiebehoefte van gebruikers. Bij deze structuur horen ook regels die aangeven welke beperkingen worden gesteld aan de gegevens en regels die aangeven hoe bepaalde soorten gegevens kunnen worden afgeleid van andere gegevens. Deze aspecten worden beschreven in logische modellen, waarvan er meerdere soorten bestaan. Zo zal er een logisch model nodig zijn van de database waarin de gegevens worden opgeslagen, van de berichten of bestanden die worden uitgewisseld en van de informatieproducten die aan gebruikers worden verstrekt. Uiteindelijk moeten deze modellen vertaald worden naar technische gegevensmodellen of schema's die bepalen hoe de gegevens in een bepaalde technologie worden gerepresenteerd. Dat gaat bijvoorbeeld over het formaat van de gegevens, over de precieze datatypes die gebruikt worden en over de technische implementatie van de regels. Schema's worden gebruikt om een validatie uit te voeren, zodat gegevens een bepaalde basiskwaliteit bezitten. In deze hele keten van modellen is het streven om te zorgen voor traceerbaarheid. Dat zorgt ervoor dat van individuele gegevens duidelijk is aan welk schema ze voldoen, welke structuur wordt gehanteerd, wat de gegevens precies betekenen en hoe dat zich verhoudt tot de woorden die worden gebruikt. Dit heet ook wel verticale data lineage. Het vraagt dat elementen in modellen verwijzen naar elementen in modellen eerder in de keten.&lt;/p>&lt;h3>Gegevenskwaliteit&lt;/h3>&#xD;&#xA;&lt;p>Het is belangrijk in de metagegevens ook informatie aanwezig is over de kwaliteit van gegevens. Dit zorgt ervoor dat gebruikers kunnen bepalen in hoeverre de kwaliteit van de gegevens voldoende is voor hun specifieke gebruik. Dat is in eerste instantie met name relevant op het niveau van een dataset zoals een informatieproduct. Er zou op dataset niveau minimaal een vriendelijke beschrijving aanwezig moeten zijn waarin alle voor de gebruiker relevante aspecten van de kwaliteit. Dat is zowel een beschrijving van de eisen die worden gesteld aan de kwaliteit als de feitelijke kwaliteit zoals die is gebleken uit metingen. Die laatste is meer dynamisch van aard en zal daardoor in catalogi minder actueel zijn. Het resultaat van een meting op een specifiek moment in tijd geeft gebruikers al wel meer gevoel.&lt;/p>&#xD;&#xA;&lt;p>Er zijn allerlei raamwerken en standaarden die gebruikt kunnen worden om meer gestructureerd en gericht uitdrukking te geven aan de kwaliteit van gegevens. Het resultaat is echter dat er allerlei verschillende termen en indicatoren worden gebruikt om uitdrukking te geven aan kwaliteit. Dit maakt het voor gebruikers lastig om dit goed te begrijpen. Om te komen tot meer consistentie is het belangrijk om met elkaar tot een gemeenschappelijke taal te komen in de vorm van een standaard raamwerk voor gegevenskwaliteit. Er is inmiddels een dergelijk raamwerk beschikbaar: het &lt;a href=&quot;https://www.noraonline.nl/wiki/Raamwerk_gegevenskwaliteit&quot;>NORA raamwerk gegevenskwaliteit&lt;/a> (zie ook onderstaand figuur). Dit raamwerk is gebaseerd op een brede set van standaarden en op allerlei kennis en ervaringen van overheidsorganisaties. De basis ervan is ontstaan in de context van de Omgevingswet. Het raamwerk is inmiddels ook omarmd door het Federatief Data Stelsel. Het streven is daarmee om alle registraties die daar deel van uit gaan maken conform dit raamwerk te beschrijven. Dit streven is ook overgenomen in deze domeinarchitectuur.&lt;/p>&#xD;&#xA;&lt;p>&lt;img src=&quot;https://minbzk.github.io/gdi-gegevensuitwisseling/images/raamwerkgegevenskwaliteit.svg&quot;>&lt;/p>&#xD;&#xA;&lt;p>De praktische implicaties van het gebruik van het raamwerk zijn ook besproken in een werkgroep binnen het Federatief Data Stelsel. Het blijkt dat de diversiteit aan soorten gegevens, soorten contexten en gebruik het lastig maakt om tot een volledig gestandaardiseerde beschrijving te komen. Het meest waardevol en realistisch is om de kwaliteitsdimensies en attributen in het raamwerk vooral als categorie-indeling te gebruiken, zodat op dat niveau er in ieder geval een gestandaardiseerde taal is. Daarbinnen is het streven om zoveel mogelijk standaard zinstructuren te gebruiken, zodat de beschrijvingen zelf ook meer gestandaardiseerd kunnen zijn. Dit vraagt nog meer uitwerking van het raamwerk. Idealiter zijn metagegevens over de kwaliteit van gegevens ook beschikbaar in machineleesbare vorm. Daarvoor bestaat de DQV standaard, die gebaseerd is op Linked Data standaarden. Het NORA raamwerk kan hierin als taal worden gehanteerd. Vooralsnog is dit waarschijnlijk voor veel organisaties te ver gegrepen.&lt;/p>&#xD;&#xA;&lt;h3>Voorwaarden en overeenkomsten&lt;/h3>&#xD;&#xA;&lt;p>Een andere belangrijke categorie van metagegevens is informatie over de voorwaarden die gelden bij het gebruik van de gegevens. Dat zijn rechten, plichten en beperkingen die bijvoorbeeld kunnen voortvloeien uit wet- en regelgeving of auteursrechten. Het expliciet maken hiervan zorgt ervoor dat afnemers en gebruikers weten binnen welke grenzen gebruik van de gegevens mogelijk is. Het daadwerkelijk gebruik van de gegevens is daarmee het impliciet akkoord gaan met deze gegevens. Voor gevoelige gegevens zoals persoonsgegevens is dit niet voldoende en zullen er aanvraagprocessen en toetsingen op privacy en ethiek nodig zijn. Op het moment dat aanvragen worden goedgekeurd, dan zullen mogelijk specifieke overeenkomsten worden opgesteld. Denk daarbij bijvoorbeeld aan verwerkersovereenkomsten, maar ook aan gegevensleveringsovereenkomsten waarin de specifiek afspraken over bijvoorbeeld verantwoordelijkheden, de betrokken gegevens en de specifieke eisen zijn beschreven. Generieke voorwaarden zouden al op een hoger niveau moeten zijn geborgd, zoals in de vorm van algemene voorwaarden en service level agreements.&lt;/p>&#xD;&#xA;&lt;p>In de huidige praktijk zijn er al allerlei aanvraagprocessen, maar kunnen deze best een lange doorlooptijd kennen en allerlei menselijke interpretatie en beoordeling vragen. Het streven is daarom om dit soort aanvraagprocessen te stroomlijnen en waar mogelijk ook te automatiseren. Dit vraagt dat voorwaarden en afspraken ook worden vastgelegd in machineleesbare vorm. Onderdeel daarvan is ook dat controles die bij een aanvraag relevant zijn, alsook autorisatiescontroles die worden uitgevoerd bij het daadwerkelijk gebruik van de gegevens in machineleesbare regels zijn beschreven. Hiervoor zijn met name de ODRL en XACML standaarden toepasbaar. Het inrichten van de controleprocessen en bijbehorende systemen vraagt echter een behoorlijke inspanning en wordt dus liefst generiek binnen een domein ingericht. Er zijn hiervoor standaard afsprakenstelsels beschikbaar waarvan gebruik kan worden gemaakt, zoals iShare en de technologie van de International Data Spaces Association. &lt;/p>&#xD;&#xA;&lt;h3>Herkomst van gegevens&lt;/h3>&#xD;&#xA;&lt;p>Het is belangrijk om te kunnen begrijpen wat de herkomst is van gegevens. Het geeft een belangrijke indicatie van de kwaliteit van gegevens en bepaalt daarmee voor een belangrijk deel het vertrouwen dat gebruikers in de gegevens hebben. De herkomst van gegevens kan op allerlei niveaus in metagegevens zijn vastgelegd. De basis is dat in de metagegevens van een dataset duidelijk is wie de bronhouder is. Voor individuele gegevens kan relevant zijn wie ze op welk moment heeft gecreëerd, in de context van welke activiteit en welke bewerkingen er in tijd hebben plaatsgevonden. Voor informatieproducten geldt dat zij zijn afgeleid van brongegevens middels een transformatie. Gebruikers willen dan weten wat welke bronnen en transformatieregels gebruikt zijn. De gebruikte bronnen moeten dan zijn beschreven in de metagegevens van het informatieproduct en de transformatieregels moeten op te vragen zijn door gebruikers. Het liefst hebben gebruikers ook inzicht in de gebruikte brongegevens. Een eindgebruiker zou dat liefst ook inzichtelijk krijgen bij individuele data-elementen in een rapport of dashboard waar deze naar kijkt. Idealiter is de volledige keten inzichtelijk en kan is de volledige levenscyclus van een gegeven inzichtelijk, van inwinning, via bewerkingen en transformaties tot op wat op een scherm zichtbaar is. Of dat ook echt noodzakelijk en haalbaar is zal in een individuele context moeten worden bepaald.&lt;/p>&#xD;&#xA;&lt;p>In de context van de nieuwe eIDAS verordening zal er een European Digital Identity Wallet beschikbaar komen. Hierin kunnen gebruikers verifieerbare verklaringen plaatsen van allerlei partijen, die ze vervolgens kunnen verstrekken aan dienstverleners. Een verifieerbare verklaring is eigenlijk een bewijs dat gegevens afkomstig zijn van een bepaalde partij. Het zegt daarmee dus ook iets over de herkomst van gegevens. Ook in de context van de Single Digital Gateway zullen allerlei organisaties verifieerbare verklaringen moeten gaan leveren. Daarbij gaat het vooral over grensoverschrijdende procedures die ondersteund moeten worden, zoals het opvragen van een diploma van iemand. Bij elkaar zorgt dit ervoor dat het toenemend belangrijk wordt voor organisaties om verifieerbare verklaringen te kunnen leveren, om voorbereid te zijn op dit soort ontwikkelingen. Ook los van deze ontwikkelingen is het leveren van een meer formeel bewijs van de herkomst van gegevens mogelijk waardevol. Het geeft afnemers een bepaald vertrouwen in het gegeven en de herkomst.&lt;/p>&#xD;&#xA;&#xD;&#xA;&#xD;&#xA;&#xD;&#xA;">
  <profiles
      href="folder.xml#id-0005c1b00a8b43d58de11d534fb0aeb2"/>
</archimate:Representation>
